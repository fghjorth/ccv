Venstre blæser til samling
Valgdagens spørgsmål.

På den første Valgdag efter Befrielsen blev det af Majoriteten af Vælgere klart og tydeligt 
tilkendegivet, at Danmark ikke skulde genopbygges efter socialistiske Retningslinier, Valgets Tale 
var et afgjort Mistillidsvotum til de socialistiske Partier og deres yderligtgående Programmer. Det 
var om Modsætningen hertil, den liberale Kurs, Vælgerne samlede sig. Og som det Parti, der klarest 
hævdede denne Linie, fik Venstre den største Fremgang. Det var som før, når Uvejrsskyer er trukket 
op over Danmarks Himmel og andre ikke har villet påtage sig Ansvaret, Venstre, der måtte gøre 
Dagens Arbejde.
Det er nu næsten to År siden, og et nyt Valg står for Døren. Venstre har ikke villet det, men 
Situationen har nødvendiggjort Valget. Den Samhørsfølelse, Venstre i sin Politik til Stadighed har 
kaldt på, er fra visse Sider ansvarsløst blevet undergravet. Der er sået Splid og Utilfredshed. Og i et 
livsvigtigt nationalt Spørgsmål, det sydslesvigske, har et enkelt Parti uden Hensyn til Tidens
Krav om Enighed og Fordragelighed forsøgt en Binding af Venstres Tale- og Handlefrihed. Et 
Forslag om at afgøre Tvisten ved en Folkeafstemning, når Tiden dertil er inde, er også blevet 
afslået. Kort sagt: Den Holdning, der i Modstrid med Valgdagens Ånd og Forudsætninger er vist fra 
socialdemokratisk og radikal Side, har nødvendiggjort, at det Genopbygnings-
arbejde, Venstre har påbegyndt, må afbrydes med et ikke ordinært Valg.
 
De Spørgsmål, der på Valgdagen stilles Vælgerne, er enkle og klare:
1)	Skal Genopbygningen fortsættes efter en liberal Linie, hvor Drivkraften er den enkelte 
Borgers Initiativ og Vilje til Arbejde, eller skal den afløses af Statsovertagelse af Erhvervslivet?
2)	Skal Vælgerne afskæres fra gennem Folkeafstemning at udtale sig om livsvigtige og 
nationale Spørgsmål på tværs af Partiskel og Partitaktik?
3)	Skal de Radikale, der kun repræsenterer 8,1 pct. af Vælgerne, som Betingelse for 
Samarbejde kunne kræve, at andre Partier ikke må sige deres Mening om Sydslesvig?
Det er disse Spørgsmål, danske Vælgere skal tage Stilling til ved Valget, og under Hensyn til den 
Fasthed og Ro, der er påkrævet, for at Genopbygningen kan tilendebringes inden for et så kort 
Tidsrum som muligt, er det afgørende, at hver eneste Vælger møder frem og giver sin Mening til 
Kende.

Et Tillidsvotum til Venstres Politik baner Vej for en Samling om Opgavernes Løsning.
 
Set fra Venstres Synspunkt er en Anerkendelse af den nationale Selvbestemmelsesret ulogisk, hvis 
man ikke samtidig vil gå ind for at sikre en Udøvelse af Selvbestemmelsesretten. Det er ofte blevet 
understreget fra Venstres Side.
Partiets Standpunkt er kort og klart, som det blev udtrykt i en Udtalelse fra Venstres Landsmøde i 
Århus den 21. Sept.  1946:
1)	Ingen Voldspolitik og derfor ingen Ændring af Grænsen uden
Befolkningens Ønske og Vilje.
2)	Ingen Afstemning i Sydslesvig nu som Grundlag for et ændret
Statstilhørsforhold.
3) Et Arbejde for at skabe og sikre Frihed og lige Vilkår for Dansk og Tysk i et kulturelt, folkeligt, 
nationalt og politisk Arbejde i Sydslesvig.
4)	Støtte til Danskheden dernede, så den kan vinde frem og få større og større 
Tilslutning.
5)	Skulde dette Arbejde gennem en Årrække lykkes i en sådan Grad, at der var Mulighed 
for, at der i Sydslesvig eller
 Dele deraf var sket en Sindelagsændring af et sådant Omfang, at der ud fra folkelige og nationale 
Motiver vilde være
et Flertal for et Statstilhørsforhold til Danmark, da at tage en Folkeafstemning og på Grundlag deraf 
drage Sydgrænsen.
 
Denne Udtalelse er blevet bekræftet på Venstres Landsmøde i År, men med den Tilføjelse, at skulde 
der ikke på Rigsdagen opnås Enighed mellem et betragteligt Flertal om at søge sikret 
Sydslesvigerne den i Oktober-Noten tilsagte Selvbestemmelsesret, bør Spørgsmålet, inden det er for 
sent, forelægges danske Vælgere ved en Folkeafstemning.'
Socialdemokratiet og Det radikale Venstre har modsat sig en Folkeafstemning. Sådan er 
Indstillingen i Dag. Det har den ikke altid været. I Juni Måned 1927 udtalte den senere radikale 
Udenrigsminister, Dr. phil. Peter Munch
„Vælgerne kan i det Øjeblik, de dømmer Partierne imellem på Valgdagen, ikke træffe en Afgørelse, 
gennem hvilken deres Afstemning virkelig kommer til Gyldighed, når det drejer sig om Stillingen 
til de enkelte store Spørgsmål ... I mange Tilfælde, hvor der nu er Flertal på Tinge for at forkaste 
bestemte Forslag, gælder det, at der er megen Grund til at tro, at der er et andet Vælgerflertal i 
Befolkningen, hvis denne blot får Adgang til at udtale sig ud fra rent saglige Bevæggrunde om 
ganske bestemte Spørgsmål.”
I det hele taget er vi af den Opfattelse, at når et Parti, der har et betydeligt Antal Vælgere bag sig, 
forlanger Vælgerafgørelse med Hensyn til betydningsfulde Forslag, bør en sådan Afgørelse finde 
Sted under Folkeafstemningens Form, og da er det en naturlig Pligt for de andre politiske Partier at 
medvirke til, at en sådan Folkeafstemning kan foregå. Og hvad angår Socialdemokratiet, så stillede 
dette Parti i 1920 under Forhandlingerne om en Grundlovsændring et Forslag om Folkeafstemning.   
Forslaget blev i Betænkningen motiveret med følgende Linjer:
„Den Kontrol med Parlamentet, der kan være ønskelig, lægger vi i selve Folkets Hånd gennem 
Folkeafstemning og Folkeinitiativ; hvormed der skabes Sikkerhed for, at ingen Reform 
gennemføres i umoden Tilstand, og for, at ingen behøver at vente, til den er overmoden og Tiden 
inde til andre eller videregående Reformer.”
Danmark genvandt den 5. Maj 1945 ved de forenede Magters Hjælp og Indsats sin nationale Frihed. 
Det er lagt i vor egen Hånd at genvinde den økonomisk og fuldende Genopbygningen. Meget er 
nået i de næsten to År, Venstre har haft Regeringen under Statsminister Knud Kristensens Ledelse. 
Men der er et Stykke Vej at gå endnu. Valget betyder, at der må holdes en ufrivillig Rast. Venstre 
har forsøgt at forhindre det ved et Tilbud om at løfte det sydslesvigske Spørgsmål ud af 
Partirammerne, men Bestræbelserne har været forgæves. Det er nu Vælgerne, der skal afgøre, om 
den Linie, Venstre i. den økonomiske Politik har udstukket, fortsat skal følges. Denne Linie har 
ikke med Vægt kunnet kritiseres af Rigsdagens øvrige Partier. Med et rundt Tal har f. Eks. 
Socialdemokratiet stemt for omkring halvfems Procent af de betydende Love, der er gennemført, og 
de Radikale, der ikke har kunnet glemme Fortidens Makkerskab, med et Par enkelte Undtagelser, 
for alt. Netop på denne Baggrund forekommer en Afbrydelse af Genopbygningen med et Valg 
urimelig.
 
Venstre satte sig i sit Efterkrigstidsprogram som Hovedmål en hurtig Genopbygning og Fjernelse af 
ikke-normale samfundsnødvendige Indgreb og Restriktioner. Betingelsen for, at dette Mål kan nås, 
er, at der tilvejebringes Balance mellem Penge, Varer og Arbejdskraft. Det er ikke fuldt ud nået 
endnu. Men som sagt, man er kommet et godt Stykke frem ad Vejen, og Venstre havde til den nu 
afbrudte Rigsdagssamling forberedt en Fortsættelse af denne Linie.
I grove Træk omfatter Programmet en yderligere Begrænsning af Købekraften gennem en 
Beskatning at det mindre nødvendige Forbrug, En Nedbringelse af den resterende ledige 
Pengemængde gennem Lån og Opmuntring til Opsparing ved Præmiering eller Skattelempelse. En 
Forbedring af vore Handelsaftaler og en Ind- og Udførselspolitik, tilrettelagt med en Forøgelse af 
Eksporten for Øje, ikke mindst for gennem forøgede Valutaindtægter at skabe Mulighed for friere 
Forhold i Produktion, Handel og Omsætning.
Det er Vilkårene for Fuldendelsen af Genopbygningen og Generhvervelsen af den enkelte 
Samfundsborgers økonomiske Frihed. Vejen kan synes trang, men den er ikke ufremkommelig. En 
Politik efter disse Linier indebærer lige Muligheder for alle Befolkningslag for gennem øget Indsats 
og Fortjeneste at forbedre deres Kår. En statssocialistisk Kurs med permanente Restriktioner og et 
produktionshæmmende Skattesystem vil efter Venstres Opfattelse give det modsatte Resultat. Ikke-
samfundsnødvendige Restriktioner og Indgreb kan aldrig virke retfærdigt. De kan i en Overgangstid 
være nødvendige, men kun indtil der opnås Ligevægt mellem de bestemmende økonomiske 
Faktorer i Erhvervslivet.
Det er et Grundsyn i Venstres Program, at der må være lige Ret og lige Muligheder for alle, 
økonomisk og kulturelt. Ud fra den Betragtning må de Fordele og Krav, Lovgivningsmagten i den 
kommende Tid nødvendigvis skal tage Stilling, fordeles og stilles. Initiativ og Handlekraft må ikke 
beskæres eller hæmmes ved at stille et enkelt Erhverv ugunstigere end andre. Det gælder naturligvis 
også Landbruget, der retfærdigvis ikke alene bør sikres rentable og lønnende Priser for sin 
Eksportproduktion, men også for de Varemængder, der tilgår Hjemmemarkedet.
Et Samfunds Velstand og sociale Kår skabes gennem Produktion og Arbejde.
Venstre er et Parti, der har sin Rod i alle Befolkningsdele, Og det har gennem Årene præget Partiets 
Politik, både i Op- og Nedgangstider. I de sidste År er det stadig gået opad, og Forståelsen af, at By, 
og Land er en Helhed, er udtrykt i den Vælgertilgang, Venstre har fået. Ved det sidste 
Folketingsvalg fik Venstre 47,8 pct. af sine Stemmer i Købstæder og bymæssig Bebyggelse og 52,2 
pct. i de øvrige Kommuner. Af hvert tusind Vælgere i hele Landet stemte 234 på Venstre.
Venstres Stemmetal
Folketingsvalget 1939:   309.355	
Folketingsvalget 1943:   376.850	
Folketingsvalget 1945:   479.158	
	
Enhver Vælger har Pligt til at bruge sin Stemme

Når et Valg er overstået, angives det i Procenter, hvor mange af Vælgerne der har afgivet deres 
Stemme. Ved det sidste Folketingsvalg i 1945 var Procenten 86,3. Et ikke ubetydeligt Antal 
Vælgere er altså blevet hjemme og har ved ikke at bruge deres Stemme ikke alene givet Afkald på 
den Indflydelse, de kunde have fået på dansk Politik, men de har måske også derigennem indirekte 
været med til at styrke Partier, de i Virkeligheden ikke ønsker, skal styre Danmark.
Det må være enhver Vælgers Pligt at bruge sin Stemme. Det gælder Mænd og Kvinder, gamle og 
unge!
Venstres Medlemstal
1940:	128.729
1946:	178.304
1947: 	192.613
 
Uanset den Kæmpeopgave, det økonomiske Genopbygningsværk er, har Venstre ikke ladet Tidens 
øvrige Problemer samle Støv. På en Række Områder er Arbejdet ført videre, ikke mindst har 
Regeringen haft sin Opmærksomhed henvendt på en dybtgående Forenkling og Rationalisering af 
hele Administrationssystemet, en skarpere Adskillelse af statslige og kommunale Opgaver og en 
tidssvarende Ændring af Skatte-systemet. Mulighederne er undersøgt for en yderligere Forbedring 
af den sociale Lovgivning, bl. a. af Enkernes Kår. Der er udarbejdet Forslag til en mere effektiv 
Udstykningslovgivning. Der er taget Skridt til en endelig Løsning af Brugsforeningsbeskatningen. 
Og sådan kan der nævnes en lang Række andre Eksempler.
Venstre fik ved det første Valg efter Befrielsen Vælgernes mandat til en Lovgivning efter disse 
Retningslinjer. På denne Valgdag afgøres det, om Linien ubrudt skal fortsættes til Gavn
for den enkelte - og til Gavn for hele Samfundet!
 
Resultaterne af socialistisk Styre
Af en eller anden ubegribelig Grund har man fra Tid til anden fra socialistisk Side opstillet andre 
Lande i Europa som Forbillede for, hvordan et Land skal styres. For Planøkonomien som sådan er 
det så afgjort ingen Anbefaling. Den liberale Kurs, Venstre-regeringen har ført i Danmark, har på 
ingen Måde givet ringere Resultater, tværtimod. Et tilfældigt Udpluk af Overskrifter fra danske 
Aviser understreger det så kraftigt, at det som sagt er ubegribeligt, at man fra den Side uopfordret 
har fundet Anledning til at drage Sammenligninger.

Socialismens Sammenbrud
Dagbladet „Vestkysten" bragte den 14. August en Artikel fra sin London-korrespondent, der bl. a. 
skrev:
„Hvad er det, der foregår i England i disse Dage, vil mange måske spørge den, der har Lejlighed til 
at følge den økonomiske og politiske Krise fra Dag ti! Dag på nært Hold/Svaret kan gives
i to Ord: Socialismens Sammenbrud - - Og nu ligger England
midt i Krisen med kun én Vej ud af den: at bestille mere og bruge mindre. Hvor fjernt fra 
Valgløfternes Tid med Huse skydende op som Paddehatte, Kul ti! Rigelighed og Mad i Overflod. 
Og dog er det kun 26 Måneder siden, at Mr. Attlee afløste Mr. Churchill. Kan der tænkes noget 
klarere Billede af Socialismens Sammenbrud? Det eneste, Socialismen har givet Arbejderne, er 
Diktatur,
 
Arbejdstvang og Låg over Lønningerne. Mon der er Tvivl om, at " Mr. Churchill har Ret, når han 
siger, at Regeringen ikke længere har Flertal bag sig? Mon ikke denne Anskuelsesundervisning har 
belært mange Arbejdere om, af det er bedre at arbejde for en god Løn og en høj Levefod i et 
„kapitalistisk" Samfund end at slave for en lille Løn med lav Levefod i et socialistisk?' Og mon ikke 
Arbejdere i andre Lande har lært af Udviklingen i England?" 
