Forsvaret.
»Aldrig mere en 9. April!« —
Det er Socialdemokratiets Formand, Arbejds- og Socialminister Hedtoft-Hansen, der har formet 
Sætningen. Og i al sin Knaphed er den vor Generations faste og mandige Svar til det gamle radikale 
»Hvad kan det nytte?«
På denne Modstandsånd, denne rene og enkle Forsvarsindstilling bygges nu Danmarks Forsvar op 
af en konservativ Forsvarsminister med Tilslutning fra alle Partier — for det radikale Partis 
Vedkommende dog en forbeholden og stadig mere surmulende Tilslutning. Soldater indkaldes og 
uddannes for at løse de Opgaver, vi så længe har ladet fremmede udføre for os. Befalingsmænd 
uddannes for at vi kan skabe det militære Apparat, som Medlemskabet af de forenede Nationer 
forudsætter. Sådan bærer alle frie Folk sig ad, uanset hvordan nu Udviklingen bliver med Hensyn til 
Atombomben o. l. Dansk Forsvar er et Værn for Freden, et Forsøg på at holde os udenfor 
europæiske Krige. Nogen Garanti kan det aldrig være; men det kan give os en betydelig Chance. Og 
Freden og Friheden er noget så dyrebart, at man må tage den Chance, og betale hvad den koster.
For et Land som Sverige har sikkert dets militære Beredskab hjulpet det til at komme frelst igennem 
(se f. Eks. den parlamentariske Kommissions Betænkning S. 70). Gang på Gang var dets Neutralitet 
i Fare, og da Tyskerne d. 9. april skulde til Norge havde det geografisk og strategisk været rigtigere, 
om de var gået over Sverige. Men der var lukket, og derfor blev Danmark Vejen, Og selve 
Besættelsen af Danmark er netop det klare — og sørgelige — Bevis. Der foreligger to strengt 
saglige og utvivlsomt ganske objektive Bedømmelser — fra Ekspeditionens Ledere, General v. 
Kaupitsch og hans Stabschef Major Macher.
De kan omtrent sammenfattes sådan:
Ekspeditionen til Norge — med dets flere Tusind Kilometer lange Forbindelseslinjer og for Næsen 
af den britiske Flåde, var usædvanlig dristig og risikabel. Den havde som ubetinget Forudsætning, 
at Vejen over Danmark på én Dag kom helt i Tyskernes Hænder. Blot nogle Dages Forsinkelse 
vilde have været skæbnesvanger for Foretagendet. — Og General Kaupisch erkender, at nogle Dage 
kunde Danmark selvfølgelig have stoppet.
Nu må man erindre, at Besættelsen af Norge hørte ikke til de primære, de absolut nødvendige 
Krigsmål Og en Måned efter skulde Tyskerne på det store Felttog til Holland, Belgien og Frankrig. 
Kunde de vente en Fiasko, et Nederlag for det norske Foretagende, var det aldrig blevet startet. 
Alen de vidste, hvordan dansk Forsvar og dansk Beredskab var. De kom og de fik Magten, 
Herredømmet over Danmark, på en Dag. Danmarks Nedrustning blev en væsentlig Årsag til 
Danmarks Skæbne. Vi konservative fik Ret — desværre!
Sydslesvig,
Det sydslesvigske Spørgsmål er allerede hvirvlet ind i Valgkampagnen.
Det er Synd for Sagen. Den er alt for alvorlig til det. Og det er ganske urationelt. Alt er jo Kaos i 
Tyskland. De sejrende Stormagter har endnu ikke bestemt, hvad de vil gøre ved Landet. En 
Diskussion om tyske Landsdeles Skæbne er derfor urimelig. Den vil da i hvert Fald blive ført uden 
noget som helst Grundlag.
I Månederne før Befrielsen blev der rejst en stærk Agitation for en Flytning af Grænsen ved Magt, 
delvis på det ikke videre smagfulde Grundlag, at det skulde være en Erstatning for Clearing-
Gælden. Det var vel nok ganske særlig Dansk Samling og Arne Sørensen, der stod bag den 
Agitation. Nærmest som Svar på det kom Trontalens Erklæring om, at Danmark byggede på 
Selvbestemmelsesrettens Grund, og at Grænsen lå fast. Ministrene fra alle de Partier, der opstiller 
ved dette Valg, var med til at udarbejde og vedtage Trontalen, Arne Sørensen inklusive.
På sit store Landsrådsmøde vedtog Det konservative Folkeparti en Resolution, der fastslår, at Partiet 
»nu og i Fremtiden vil føre en Politik, der værner de danske Sydslesvigeres Frihed og Ret« og 
erklærer sig »rede til at give Folkeviljen i Danmark og Sydslesvig Lejlighed til at komme til Orde 
gennem Folkeafstemning«, når en sådan Afstemning kan tages uafhængig af øjeblikkelige 
Stemninger. Noget efter kom en Erklæring fra Venstre med ganske det samme Indhold. Dansk 
Samlings Standpunkt er uklart, men Arne Sørensen går da i hvert Fald imod en Grænseflytning i 
Øjeblikket, og det samme gør Bevægelsen »Sydslesvig frit«s Talsmand Dr. Vilh. la Cour.
De danske Sydslesvigeres Forhold i det besatte Tyskland vækker megen Bekymring. Det danske 
Udenrigsministerium gør, hvad det kan for at hjælpe dem. Men Vilkårene er meget svære. 
Sydslesvig er i Dag en Del af det nedkæmpede Tyskland under fremmed Militærregimente og med 
alvorlige Forsynings- og Folkevandringsproblemer.
Det er umuligt for uindviede at vurdere Forhandlingernes Forløb og deres Resultater. Men Danmark 
kunde ikke have nogen bedre Mand til at lede dem end Christmas Møller. Ingen anden dansk 
Politiker har Anseelse og Indflydelse i England som han, og ved Siden af Forsvarssagen har det 
slesvigske Spørgsmål altid haft hans største Interesse og faktisk bestemt over hans Liv. En, 
Forespørgselsdebat, som Venstre rejste i Folketinget, endte da også med almindelig Anerkendelse 
af det Arbejde, der er udført. — Når Spørgsmålet derfor dukker op under Valgkampagnen, har det 
sikkert helt andre Årsager!
Arbejdsløsheden.
Blader man de gamle Valgarkiver igennem — Plakater, Valgaviser, Løbesedler, »Valget — 
konservativt set« — slår det en uvilkårligt, hvor stærk en Placering Beskæftigelsesspørgsmålet 
havde fået i Konservatismens Arbejde. Næst efter Forsvarssagen var det vel nok det Spørgsmål, der 
lå os mest på Sinde. Vi harmedes over den Slaphed og Passivitet, der blev vist fra Regeringsmagten, 
og vi gjorde hvad vi kunde for at hjælpe de Titusinder, ja nu og da løb det op over 100,000, som var 
uden Beskæftigelse og Indtægter.
De Beskæftigelseslove, som Regeringen gennemførte, var dårligt forberedte og gav kun små 
Resultater. Og på andre Områder — ikke mindst det skattepolitiske — skabte Regeringens 
Lovgivning simpelthen Arbejdsløshed.
Kun vort Parti gik systematisk og aktivt ind for én virkelig Beskæftigelsespolitik.
Og efterhånden er det gået her som det gik i Forsvarssagen. Vore Synspunkter er slået igennem og 
får nu Følgeskab fra alle Sider. Det tog megen Tid, men hen på Efteråret 1940 kom fra 
Samlingsregeringen den første, store samlede Beskæftigelseslovgivning i Danmark. Nu står det højt 
på Partiernes Program, og det højvidenskabelige Professorudvalg, som vejleder Regeringsmagten, 
sætter Beskæftigelsen som al økonomisk Lovgivnings første og største Mål.
Men vi skal nok stadig være i Spidsen. Vi tror ikke, vi kan afskaffe de periodiske Kriser, som 
kommer udefra. Men vi kan afsvække dem, gøre Konjunkturbølgerne mindre.
Den hjemlige Produktion må beskyttes mod ubillig Konkurrence. Skatterne skal fremme 
Produktionen og ikke hæmme den. Finanspolitikken skal lægges sådan om, at det offentlige i gode, 
opadgående Tider skaber sig Reserver til Imødegåelse af Depressionstiderne, men til Gengæld er 
klar til at underbalancerere, når Lavkonjunkturerne sætter ind og Arbejdsløsheden truer. Ved 
Forhandling med Erhvervslivet skal der gemmes Arbejde til de dårlige Tider, og ved en fornuftig 
Skattepolitik, der tjener en sund Konsolidering af Industrien og fremmer Oprettelsen af 
Konjunkturudligningsfonds skal der sikres en mere konstant Beskæftigelse. Og alle de offentlige 
eller halvoffentlige Arbejder skal »oplagres«, så de holder op, når Hjulene i Samfundet er i Gang, 
og sættes ind, når de døde Tider nærmer sig.
Nu skal Arbejdsløsheden slås ned. På alle Områder, i alle sine Dispositioner og al sin Lovgivning 
skal Staten uafladeligt og utrætteligt have det for Øje. Og glemmer den det, må Oppositionen holde 
den til. Det er konservativ Beskæftigelsespolitik af i Dag?
Socialiseringen.
Om Statsreguleringen og Socialiseringen contra det frie Initiativ og den private Ejendomsret kunde 
der skrives bindstærke Værker. Her skal blot anføres følgende, som måske kan give lidt 
Holdepunkter i Diskussionen:
Det sidste Århundrede har materielt og teknisk over hele Verden medfart så vældige Fremskridt og 
en så fantastisk Udvikling, at ikke nogen som helst Periode i Verdenshistorien kan opvise bare 
Magen dertil. Verden er helt forandret. I de civiliserede Lande har den store brede Befolkning 
fuldkomment ændret sit Leveniveau, og har daglig Adgang til Forbrugsgoder, som tidligere var 
forbeholdt Overklassen. Boligen er blevet bedre, Beklædningen er blevet det, Maden mere varieret 
og rigelig, og særlig hvad angår Luksusforbrug, Forlystelser, Udflugter og Kulturgoder fører Folket 
en helt anden Tilværelse end bare for en Menneskealder siden.
Alt dette har Erhvervsudviklingen kunnet bære, og samtidig har den kunnet præstere vældige Beløb, 
som stilles til Rådighed for det brede Folks sociale Behov, Sygepleje, Aldersforsørgelse, 
Invalidehjælp, Barnepleje etc.
Ikke mindst i Danmark har den sociale og erhvervsmæssige Udvikling ført os vidt. Til Trods for at 
Danmarks Jord i Kvalitet er meget beskeden, er Høsten af de vigtigste Kornsorter større end på den 
fedeste Jord andre Steder, og dansk Landbrugseksport har Verdensry, til Trods for at praktisk talt 
alle den danske Industris Råstoffer og Hjælpestoffer må hentes i Udlandet konkurrerer dansk 
Industriproduktion med Resultat på al Verdens Markeder, også i de højest udviklede Industrilande. 
Danske Handelsfirmaer og Ingeniører arbejder på Jordens fjerneste Pladser, og danske Skibe går 
regelmæssig Tramp-og Rutefart på alle Verdensdeles Kyster.
Det frie Initiativ skabte Fremskridtet.
Hele denne Udvikling både herhjemme og ude i Verden er skabt af det frie Initiativ og den private 
Ejendomsret, af dristige Handelsmænd, geniale Teknikere, dygtige Fabrikanter og Håndværkere, 
slidsomme Selvejerbønder.
Og dette vældige Fremskridt er gjort, uden at de Ulykker fulgte med, som socialistiske Teorier 
spåede. Udviklingen har ikke ubarmhjertigt fulgt til voldsom Koncentration og Stordrift. Der er 
kommet mange store Bedrifter — og det ejendommelige er at netop de i deres Teknik er indstillet 
på Tilfredsstillelse af det store Folks Behov. Men de små og mellemstore Bedrifter har hævdet sig 
godt, og de er nærmest i Fremgang. Det er heller ikke sådan, at Udviklingen er mundet ud i en 
højspændt Konflikt mellem et håbløst Proletariat og en alt regerende Kapitalistklasse. De danske 
Arbejdere er ikke længere Proletarer, de er Borgere; og Overklassen er såmænd holdt godt på Plads 
i vore Dages Samfund.
Udviklingen i de frie Erhvervs Samfund har derfor udelukkende været til Gode og Nytte for det 
store, brede Folk.
Videre fremad!
Under Krigens og Besættelsestidens Afspærring er Fremskridtet standset, og Levevilkårene 
forringet. Men nu skal vi fremad igen. Båndene skal genknyttes udadtil, og Hjulene skal snurre 
herhjemme.
Den mest vidtgående Forbindelse med Alverdens Markeder er nødvendig, hvis vi skal holde vort 
høje Leveniveau. For Krigen var der intet Land i Europa, der forholdsvis havde så stor 
Vareudveksling med andre Lande. Dansk Landbrug må finde nye
Veje for stadig at være førende, dansk Industri må have sin Produktion rationaliseret, sin Teknik 
ført a jour og sin Opfindsomhed skærpet. Ellers er det umuligt at holde Nationens sociale Standard.
En Ulykke for Nationen.
Til alt det skal der bruges selvstændige, frie Erhvervsfolk, som kan gribe en Chance og vove en 
Risiko. Det er en Ulykke for Nationen, at det danske Socialdemokrati netop nu vil lægge sig i Vejen 
og bremse op med storstilede Statsindgreb og Socialisering. 

Straks kan alle Krigens Reguleringer og Restriktioner ikke falde bort. Det er klart! Det har 
Erhvervslivet og de andre Partier erklæret sig fuldt indforstået med. Men Socialdemokratiets nye 
Program ønsker en Fortsættelse og en Skærpelse.
Ude i Verden går Bevægelsen den anden Vej. Arbejderpartierne sejrer måske nok, men Socialismen 
gør det ikke., I Amerika ønsker både Arbejdere og Arbejdsgivere frie Erhverv. I England kunde det 
lige efter Krigen se ud, som om Staten vilde ordne alt. Men vore Forhandlere kommer hjem og 
fortæller, at nu løsnes Båndene mere og mere, og det frie, gamle England dukker frem af den 
stramme Krigsøkonomi. Efter lange Års Regulering og Afspærring er der alle Vegne en Længsel 
efter handelsmæssig Frihed. De små Lande, der altid lå under, når Staterne og ikke de private 
Købmænd handlede indbyrdes, kan da aldrig have noget imod det. Men alligevel går det danske 
Socialdemokrati til Valg på Tvang og Statsformynderskab, Statsindkøb i Udlandet, skærpet Import- 
og Eksportkontrol og Socialisering — hele den tyrkiske Musik.
Hele den tyrkiske Musik.
Alt sammen sker det i Folkets Navn og for Folkets Skyld. Men det var bedre for Folket, om det 
kunde blive fri. Selvfølgelig kan fastansatte Statsindkøbere aldrig købe så godt som Handelsstanden 
med dens prøvede Eksperter, gamle Forbindelser og indgående Kendskab til Branchen. Det er altid 
dyrt, når Staten køber. Priserne går automatisk i Vejret, når den er i Nærheden.
Køber Staten for dyrt, må Publikum betale. For Tiden handler Staten med Benzin. Prisen udefra 
kendes ikke så tager Staten bare 1 Kr. pr. Liter og det kalder man for »Risikopræmie«. 
Handelsmanden der køber for dyrt skal nok selv komme til at betale. Konkurrencen tvinger ham til 
det. Køber Staten ind, må Publikum tage imod, hvad Staten i sin Visdom vil tildele det. Køber 
Handelen i fri Konkurrence, kan Publikum selv bestemme, hvilke Varer det vil have.
Eksport- og Importkontrol kender vi fra 14 Års Valutacentral. Når Varerne kom fri af den, raslede 
Priserne ned, nu og da til det halve. Der var købt de forkerte Steder, og Valutaprivilegiet gav god 
Profit. Men et dejligt Instrument var det for Staten, for det regerende Parti. Med det i Hånden kunde 
man bestemme, hvem der måtte eksportere og importere, hvem der måtte producere — og eksistere.
Socialdemokratiets Program erkender, at Valutacentralen havde mange Fejl. Hvorfor er de så ikke 
blevet rettet i Løbet af de 14 År? Ledende Socialdemokrater med Nationalbankdirektøren i Spidsen 
indrømmer at det var det bedste om Importkontrollen kunde ophæves. Hvorfor skal den så skærpes?
En hel Række »Ordninger« å la Mælkeordningen skal gennemføres. Vi tog Mælkeordningen som 
en Prøve og fordi Området var så vigtigt. Men mon ikke Publikum har fået nok? Husmoderen har 
det da. Der er ingen Tillid til at Varerne bliver billigere. Og vi ønsker ikke at blive tvangsindlagte i 
bestemte Butikker. Danske Konsumenter handler hvor de har Lyst, og er de ikke tilfredse, går de 
andre Steder hen. Sådan er vi nu en. Gang!
Der bebudes Socialisering (eller »Samfundsovertagelse«, som det hedder så fint) af en lang Række 
Produktioner og Virksomheder — Telefonapparater, Kabler og Ledninger, Jernbane- og 
Sporvognsmateriel, Asfalt og andet Vejmateriel, Tændstikker, Tapet, Papir, Svovlsyre, 
Livsforsikring, Rutebiler (til Ære for Statsbanerne), Cementfabrikker, Kalkværker, Teglværker.
Selvfølgelig er det kun en Mundsmag. Kommunisterne skal nok skrive videre på Listen, og 
Socialdemokraterne følger Trop. »Det er en af Socialismens Grundidéer og et vigtigt Punkt i 
Socialdemokratiets Program, at det privatkapitalistiske Eje til Produktionsmidlerne må afskaffes og 
erstattes med et socialistisk Fælleseje« understreger man i det nye Program, for at Kommunister og 
andre urolige Sjæle ikke skal være i Tvivl!
Men bliver det nu så vidunderligt for Arbejderne — og Samfundet — at få Staten som Arbejdsgiver 
og Embedsmænd nu til Dags, hvor nye Varetyper stadig dukker op, hvor Teknikken stadig 
forbedres, skal der uforfærdet Initiativ og Dristighed til at være Bedriftsleder. Det har 
Embedsmanden ifølge sin Natur ikke, og skal ikke have det. Er han for dristig, får han Vrøvl fra 
oven, eller også bliver han kanøflet af den offentlige Mening. Og til den Tid ejer vi jo alle sammen 
med og har da også Lov til at snakke med om, hvordan Ejendommen forvaltes.
Den private Bedrift må altid være up to date med Teknik, Service og Priser. Ellers klarer den ikke 
Konkurrencen. Og er den næsten blevet enevældig, sætter ny Konkurrence ind, når den skejer ud.
Det offentlige Monopol kan tillade sig hvad som helst — og gør det. Kommunerne tager Ågerpriser 
på så livsvigtige Varer som Gas og Elektricitet. Statsbanerne vil slagte Rutebilerne for selv at klare 
sine urentable Ruter. Da Livet igen skulde være normalt vat det Statens og de konsocierede. 
Virksomheder., der gav det dårlige Eksempel. Telefonvæsenet var håbløst. Postvæsenet holdt de 
indskrænkede Posttømnings- og Ombæringstider længe efter, at Spærretid og Mørklægning var 
holdt op. Og de kunde gøre det. Der var jo ingen Konkurrence.
Monopoler kan opstå i det frie Samfund, men Staten kan beskytte Publikum imod dem. Overfor 
Statsmonopolet derimod er Forbrugerne uden Beskyttelse!
Socialdemokratiets Program er skrevet i frihedens Navn. Men det er en Forfalskning. Overalt hvor 
Statsformynderskab og Socialisering trænger frem, er der Frihed, som må opgives. Erhvervenes 
Frihed falder, det købende Publikums Frihed til at vælge, hvad de vil købe, og hvor de vil købe, går 
samme Vej. Arbejderne skal nok også mærke, at Tvangen kommer over dem, både hvad Arbejdet 
og Lønningen angår. Sådan gik det omkring 1930 i Planøkonomiens Tyskland, og vi ved, hvordan 
det endte. Med Tvang følger ny Tvang. Det var just ikke det Samfund, det danske Folk drømte om, 
da det kæmpede sig gennem Besættelsesårene!
	Det konservative Folkeparti går lige mod Socialdemokratiets nye Program. Men vi 
mener ikke, at Tingene bare skal skøtte sig selv. Krigstidens Restriktioner og Reguleringer kan først 
afvikles efterhånden; møder vi Modstand mod vor Handel ude i Verden, må vi være parat til at 
imødegå den, og mod ubillig Konkurrence skal vor Produktion beskyttes. Staten skal på en hel 
anden Måde end før støtte og hjælpe Erhvervslivet, og der må arbejdes for, at Virksomhedernes 
Udbytte på bredt Grundlag tilfalder alle, der hører Virksomhederne til.
Alene på det frie Initiativ og den private Ejendomsret skal der arbejdes. På det Grundlag skabtes det 
moderne, demokratiske Danmark, på det Grundlag skal der arbejdes videre til Lykke og Gode for 
Folket og dets tusind Hjem.
Venstre.
For Folk, der har lidt Forstand på Politik, lyder det så helt urimeligt. Men der er faktisk ved 
Indledningen til denne Valgkampagne startet en Propaganda for, at Københavnerne skulde stemme 
Venstre. Rent teknisk er det organiseret som en Hviske-kampagne, der fortæller, at denne Gang er 
der mange konservative, der stemmer Venstre. Og det er der mange, der går og fortæller. Det er 
bare meget sjældent, man møder Folk, der siger, at de selv vil gøre det. Men alt dette Hviskeri giver 
Usikkerhed, og vore Medlemmer må hjælpe os med at imødegå det.
Lad os til det Formål for en Gangs Skyld tage Venstre i Kraven og trække det frem til Beskuelse — 
ganske særlig i dets Gæsterolle som københavnsk Parti.
Venstre er et rent Klasseparti og et rent Landbrugsparti. Det skal vi ikke bebrejde Venstre. Ved 
Siden af deres økonomiske Interesser har danske Bønder altid haft deres politiske Idealer. Men det 
er jo dog sådan i Politik, at nu og da må de forskellige Stænder og Klasser eller Land og By tage en 
Brydning med hinanden. Og det sker utvivlsomt i de kommende År.
Det danske Landbrug har haft økonomisk gode Kår under Besættelsen. I de kommende År skal 
Landbruget klare Verdensmarkedets Priser og Vilkår. Det bliver en hård Tilpasningsproces. Vi er 
ikke i Tvivl om, at de dygtige danske Landbrugere nok i Længden skal klare det, men der kommer 
nogle Overgangsår, hvor der rimeligvis bliver Tale om Støtte fra det øvrige Samfund, enten direkte, 
ved Prispolitikken eller Valutapolitikken.
Det konservative Folkeparti, der har Stemmer i alle Klasser og alle Dele af Landet, vil gå til de 
Forhandlinger som det Folkeparti, det er. Men selvfølgelig vil det også — lad os dog bare tage 
håndfast på Tingene — føle sig forpligtet til at varetage Interesserne lov de Hundredetusinder af 
Vælgere, det har i Byerne og særlig i Hovedstaden og dens Omegn. Venstre vil være tvunget til 
ganske eensidigt at varetage Landbrugernes, Gårdejernes, Interesser, eller rettere sagt arbejde efter 
de Linjer, Landbrugsorganisationerne lægger an. Hvordan mon så de Københavnere vil føle det, 
som ved dette Valg giver Venstre deres Stemme?
Venstre er et liberalt Parti. Javist, når det ikke gælder Landbrugets Interesser. Der er jo ingen 
Grænse for de Prisordninger og Støtteordninger, som Landbruget i Årenes Løb har fået. Det var vel 
nødvendigt, men hvad så med Liberalismen? Og hvad med Valutacentralen og med 
Kronenedskæringen, som Venstre skaffede os på Halsen ved Studepranget i Kanslergade? Det var 
jo ikke ligefrem liberal Politik!
Venstre er en Gæst i København. Men det kommer igen ved hvert Valg, det får aldrig noget ud af 
det, og siden vi fik den nuværende Valgordning har de Stemmer, som blev afgivet på Venstre 
bestandig været spildt. Valgloven er jo et Stykke Reguladetri, og da Venstre altid har fået de 
Mandater, de kan gøre Krav på, ude i Landet, er de Stemmer, det opnår i København, helt kastet 
bort. Og måske afgøres det kommende Valg af de Stemmer, der på den Måde går til Spilde. Det kan 
godt gå sådan, at Kommunisterne og Socialdemokraterne vinder Magten i Danmark, fordi nogle 
Københavnere tror, at de bedst bekæmper dem ved at stemme Venstre!
Tal dog med sådanne Mennesker, hvis De møder dem. Det er jo Synd for dem!
For eller imod et kommunlstisk-soclaldemokratisk Regimente, Der er Skred i dansk Politik for 
Tiden. Igennem mange År var Opstillingen jo ganske monotont den, at en uforanderlig 
Regeringsblok af Socialdemokrater og Radikale stod overfor en Opposition af Konservative og 
Venstre. Nu er Tingene ved at flytte sig, og det er Kommunisterne, der har puffet til dem.
Kommunisternes Holdning fra 9. april og til den Dag, Krigen brod ud mellem Tyskland og Rusland, 
er mildest talt lidt tvivlsom. Det er ganske klart, at de ikke havde den Indstilling, som det danske 
Folk ellers ganske af sig selv fik fra det Øjeblik, Tyskernes Tropper vrimlede ind i Landet og deres 
Bombardementsekadriller lå truende lavt over vore Byer.
Men Ruslands Indtræden i Krigen hjalp altså til at klare deres Begreber. De kom aktivt med i 
Frihedskampen og fik en betydelig Popularitet i Arbejderkredse. Desuden må det erkendes, at der 
ude i Europa er en vis Bevægelse til Venstre i hvert Fald da i Arbejderkredse. Derfor regner man 
med en betydelig kommunistisk Fremgang ved de kommende Valg. Og det er ganske klart, at 
Socialdemokraterne regner med det. En almindelig Uro rundt omkring i Fagforeningerne, 
titusindtallige Demonstrationer til Rigsdagen og et Overmål af ulovlige Strejker viser, hvor 
uoverskuelig og vanskelig styrbar Situationen er for Socialdemokraterne.
Og under det Indtryk har de tilrettelagt deres Politik og udarbejdet deres Program. Den sindige 
Stauningske Linje er skarpt brudt af. Den lagde store Byrder på det danske Erhvervsliv, men den 
var rolig og jævnt fremadskridende. Den spændte bredt, og den var alligevel så moderat, at Folk fra 
alle Kredse og Klasser mente, at de kunde stemme for den. Nu gælder det Kampen på Liv og Død 
om Herredømmet i Arbejderklassen, og så lægges Politik og Program om derefter: Bedriftsråd — 
Socialisering o. s. v.
Hvad Meningen er, må siges at være tydeligt nok. Bedst har måske Axel Larsen sagt det, da han 
forrige Måned talte om Kommunismens og Socialdemokratiets Program: »De ligner hinanden i 
temmelig høj Grad. Vort udkom illegalt i 1943. Så kan man naturligvis skændes om, hvorvidt vi har 
skrevet vort af efter det socialdemokratiske, der blev til i 1945. Men Ligheden er temmelig stor.«
Og Bevægelsen går videre endnu. De radikale er på vild Flugt — den modsatte Vej! De har ellers 
gennem mange År hygget sig i Samarbejde med Socialdemokraterne. Når bare de fik deres Vilje i 
Forsvarsspørgsmålet — og det fik de lige til deres Politiks bitre Ende d. 9. april 1940 — så måtte 
Socialdemokraterne så nogenlunde køre som de vilde med Erhvervslivet og Borgerskabet. Bare 
Farten altså ikke blev for stærk! Men nu er den åbenbart ved at blive det, og nu er de blevet nervøse. 
De har startet deres Valgkampagne efter skarpe anti-socialistiske Linjer. Det er lidt uvant for 
adskillige af dem, men de københavnske Radikale med »Politiken« i Spidsen har jo Øvelsen fra 
Kommunalpolitikken på Rådhuset, hvor de i mange År har praktiseret at være voldsomme Kritikere 
af Socialdemokraterne og så alligevel stemme på dem til Borgmestervalget.
Stole på dem i Kampen mod Socialdemokraterne kan man derfor ikke, men sådan som Udviklingen 
har været, er der ikke nogen Udsigt til, at de Radikale denne Gang vender så talstærke tilbage, at de 
kan danne Flertal sammen med Socialdemokraterne, og en socialdemokratisk-radikal Regering efter 
Valget kan man derfor se bort fra.
Derfor står Valgkampen for og imod et kommunistisk-socialdemokratisk Flertal i Folketinget og en 
dertil svarende Regering. Socialdemokraterne kan ikke lide, at det siges, og de vrider sig for at få 
Folk til at tro noget andet. Men det nytter næppe. Hvis de to Partier får Flertallet tilsammen, vil det 
være næsten umuligt for Socialdemokraterne at sige Nej til et Samarbejde, og så står altså Kampen 
for eller imod et kommunistisk-socialdemokratisk Regimente. For konservative Vælgere er det jo et 
nemt Valg. For de mange ikke-socialistiske Vælgere, som tidligere har stemt på Socialdemokratiet, 
skulde der heller ikke være megen Tvivl. Og mon dog ikke også en Del af Socialdemokratiets 
Arbejdervælgere skulde have Betænkeligheder. Vi har hørt om mange Tilfælde, og skulde tro, at 
der var flere. Det gælder blot, om vore Medlemmer får Forbindelse med dem. De møder jo Folk af 
alle disse Kategorier på deres Vej i de Dage, der kommer. Tal med dem og gør dem klart, hvad det 
drejer sig om.
Det er rigtigt, at Valget i en Del Lande har givet et »Ryk til Venstre«. Men det behøver jo ikke at 
ske i Danmark. Vi går nu og da vore egne Veje. Og givet er det, at når det skete, var det fordi 
Kommunisternes og Socialdemokraternes Modstandere ikke var klare over, hvor overhængende 
Faren var. De blev hjemme! Vi har fået Advarslen i Tide. Lad os være glad for det, og lad os alle 
35,000 i de kommende Dage arbejde for, at i Danmark skal det gå anderledes.

