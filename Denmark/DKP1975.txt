HVAD VALGET GÆLDER
Nu, skal det være! Nu skal der føres en ny politik i Danmark. Nytårsvalget giver alle mulighed til at 
sørge for, at det sker.
Der er brug for det.
Under ét års Hartling-styre drev samfundet ud i dyb krise. Arbejdsløshed og prisstigninger truer 
hjemmenes eksistens.
Det har varet længe nok!
Men nu skal det være slut med Hartling og hans regering. Længe nok har den klamret sig til magten 
gennem forlig med føjelige partnere - om arbejdsgivertilskud, tvangsopsparing, 
arbejdsløshedsskabende afgifter, asocial boligpolitik og nedskæring af social forsorg og uddannelse, 
der gør skatteomlægningen til en yderligere byrde for de mange. Dette måtte fremkalde stadig 
stærkere og bredere protester fra den arbejdende befolkning. Det er dem, som nu har tvunget 
regeringen til valg.
Det var storkapitalens og EFs regering
Det var storkapitalens regering, hvor koncernernes og storlandbrugets mænd var ministre. Den var 
EFs regering, udgået af det parti, som mest hårdnakket gik ind for at lade Danmark opsluge af 
monopolernes Fællesmarked. Derfor gik dens politik ud over alle, som lever af deres egen 
arbejdsindsats. Den gik ud over pensionisterne og i særlig grad ungdommen.
Dens sidste "kriseplan" var et endnu voldsommere angreb på alle disse lag. Den var en "nulløsning" 
for lønningerne, men ikke for priserne. Den var en tvangslov for lønarbejderne, som fik lønstop, 
ophævelse af dyrtidsreguleringen og fratagelse af retten til frit at forhandle overenskomster. Men 
storkapitalen fik skattelettelser, og arbejdsgivertilskud.
Det er denne politik, der nu skal sættes afgørende stop for. Der skal sørges for, at Hartling
og co. hverken helt eller delvis kommer til at råde for landets anliggender længere.
En ny politik er mulig
I stedet skal der sættes en ny politik på grundlag af de retfærdige krav, som i enighed rejses fra 
arbejdspladser og uddannelsessteder, fra den arbejdende og forbrugende befolkning. Valget må 
sikre, at disse krav får styrke over for de afgørelser, der træffes.
Magthaverne og gamle politikere vil påstå, at det er umuligt. Det er ikke sandt. Danmark råder over 
rigdomme og et produktionsapparat, der giver mulighed for at skabe gode kår for alle. Det er ikke 
de arbejdendes købekraft og forbrug, der skaber arbejdsløshed. Det er ikke folket, der er noget i 
vejen med - det er samfundet, og den måde det styres på.
Mange tvivler på, om der findes nogen, som kan og vil gøre noget for at ændre på forholdene. Jo - 
der findes et sådant parti. I og udenfor folketinget har kommunisterne vist, at der kan føres politik 
på en ny måde, som tænder nye håb i det arbejdende folk.
I stedet for Hartling
I folketinget har kommunisterne punkt for punkt imødegået regeringens politik og vist, hvad der 
kunne sættes i stedet, hvis viljen var dertil. Kommunisterne foreslår:
- I stedet for at skære ned på
lønningerne må omkostningerne begrænses gennem indgreb over for profitter, spekulanter og 
inflation.
- I stedet for tvangslovgivning og foragt for demokratiet på arbejdsmarkedet - frie forhandlinger.
- I stedet for ødelæggelse af dyrtidsreguleringen, som i forvejen har givet stort efterslæb, må den 
baseres på et ærligt pristal, der omfatter alle faktiske udgifter og giver fuld dækning.
- I stedet for at lade arbejdsløsheden brede sig må der omgående sættes påkrævende arbejder i gang.
-I stedet for at lade hjemmene ruinere af arbejdsløshed må der sikres fuld erstatning for tabt 
arbejdsfortjeneste. Arbejdsløse parcelhusejere og ligestillede skal sikres henstand med rente- og 
afdragsydelser, og ingen må af arbejdsløsheden berøves retten til sin bolig.
- I stedet for nye afskrivningsmuligheder for storkapitalen må de 19 milliarder, som unddrages, 
beskattes. Den skattefrie bundgrænse skal hæves til 40.000 kroner.
- I stedet for nye begunstigelser til ejere af jord og fast ejendom må værdistigningerne indefryses og 
belåninger kun tillades til nødvendighedsformål, så inflationen bremses og det bliver billigere at 
bygge og bo.
- I stedet for "besparelser", som rammer befolkningen, må de 4,4 milliarder kr. i militærudgifter 
spares.
- I stedet for EF-direktiver må vi have kontrol med udenrigshandelen med hindring af 
arbejdsløshedsskabende import, og træde ud af EF.
- I stedet for ny nedskæring af købekraften skal momsen på mad, medicin og byggematerialer 
ophæves.
- I stedet for forringelse og ødelæggelse af undervisningsvæsenet må der sikres ungdommen lige 
adgang til en tidssvarende uddannelse.
- I stedet for udhulingen af pensionerne må de sættes op og pensionsalderen sættes ned.
- I stedet for nedskæring af børnetilskud og andre sociale rettigheder må familiernes trivsel og 
økonomiske tryghed sikres.
- I stedet for monopolernes skalten og valten må der sikres de arbejdende virkelig 
medbestemmelsesret - i produktionen, samfundslivet og i den økonomiske politik. Banker, 
forsikringsvæsen, energiforsyning og medicinalindustri må overtages og ledes af samfundet gennem 
demokratisk nationalisering.
- styrk arbejderbevægelsens kæmpende enhed
Uden for folketinget har kommunisterne bestandigt stået sammen med de demokratiske 
protestbevægelser i den arbejdende befolkning, som er den
kraft, der kan ændre forholdene. Kommunisterne har altid arbejdet for at styrke enheden om at 
fremføre arbejdspladsernes krav og gøre dem til en magt i det politiske liv. Kommunisterne støtter 
og er villige til samarbejde om en sådan politik og om ethvert skridt i denne retning.
Styrkelse af kommunisterne betyder styrkelse af en aktiv enhed i arbejderbevægelsen og har derved 
indflydelse på hele styrkeforholdet i dansk politik.
Vort mål og vor vej
Kommunisterne påstår ikke, at de kan løse det kapitalistiske samfunds krise. Men ved forenede 
anstrengelser kan den arbejdende befolkning forhindre,
at krisens byrder væltes over på dem, der skaber værdierne, mens storkapitalen fortsat beriger sig.
Vort mål er at forme det krisefrie, demokratiske samfundssystem, som det socialistiske Danmark vil 
blive. Vor vej er at forene folkets kræfter i aktiv demokratisk kamp.
Da kommunisterne kom i folketinget, styrkedes fremførelsen af arbejdspladsernes krav. 
Forstærkning af kommunisterne i folkestyret vil skabe nye muligheder for, at bevægelserne i folket 
kommer til at bestemme landets kurs, så der skabes afgørende fornyelse i Danmarks politiske liv. 
Dertil må nytårsvalget bruges.
Gør nytåret godt - Stem på kommunisterne
I Folketinget og udenfor
Danmarks kommunistiske
Partis valgmanifest
Danmarks kommunistiske Parti
vedtog på sit centralkomitemøde
10. december 1974 partiets valggrundlag. Vi bringer her manifestet i sin ordlyd.
Det var ikke de sammensvorne partiers spilfægteri i folketinget, men det var de hundrede tusind 
arbejdere uden for Christiansborg den 26. november, som fik fremtvunget valget.
Det var det magtfulde fællesskab af landets arbejdere, som i klassemæssig enighed - trods 
partimæssige forskelligheder - gav til kende, at de ikke længere ville finde sig i et mindretals 
menneskefjendske regering.
Denne regering skulle fungere et år og en dag, for at ministrene kunne være sikret pension. Et ondt 
år i landets historie. Elendigheden i det neuropæiske krisefællesskab, forbundet med ulykkerne ved 
den delvis kunstige arbejdsløshed, kynisk frembragt til fordel for arbejdsgiverne, lige før der skulle 
forhandles om betalingen for arbejdskraft i de kommende år.
At der i dette år har været en gruppe med seks kommunister i folketinget har først og fremmest haft 
betydning i forbindelse med det, der foregår udenfor. Det drejer sig ikke om at foregive, at 
kapitalismens krise kan løses parlamentarisk. Men forbundet med virksomheden i de faglige 
organisationer og på arbejdspladserne er kommunisternes parlamentariske fodfæste en alsidig fordel 
i klassekampen.
Der er i Danmark som i en række andre lande sket det, at et reformistisk monopol i 
arbejderbevægelsen er blevet brudt. Det skulle tages til efterretning. At den endnu fungerende 
formand for Socialdemokratiet blev fornærmet, da hans egne partifæller højlydt foran 
Christiansborg tilkendegav misfornøjelse med den socialdemokratiske - folketingsgruppes gentagne 
redning af borgerskabets sorte mindretalsregering, vidner ikke om visdom. Den bevarede 
fornærmelse kunne i den senere fjernsynsudsendelse let gennemskues som et armt påskud for 
genoplivelse af fortidig vulgær antikommunisme.
Det er næsten utænkeligt, at den højrevendte part af Socialdemokratiets førerskab skulle være så 
solidt isoleret fra arbejderklassen, at den ikke har fornemmet samarbejdet og solidariteten mellem 
arbejdere uanset parti.
En mere eller mindre fordækt bestræbelse for et regerings. kompagniskab med Poul Hartlings sorte 
parti efter valget peger i retning af planlagt forræderi. Der tales i tidens jargon om politisk samvirke 
hen over midten. Det er så spørgsmålet, hvor midten er, og hvad der kan tænkes at være midtvejs 
mellem uforenelige begreber.
Er der en middelvej mellem socialisme og kapitalisme? Er der et forsonende midtpunkt mellem 
udbyttede og udbyttere? En mellemting mellem at være og ikke at være?
Der er i kapitalismen nuancer. Og der er i borgerlige partier forskelligheder, som underfælles 
ejendomsforhold kan føjes efter hinanden i krisetider. Men der er ingen midte mellem uforsonlige 
klasser og uforenelige principper. Det er løgnen om folkefællesskabet, som allerede har været 
afprøvet i fascismens Tredje Rige, og som under nye betegnelser kunne prøves igen i det snævre 
tysk dominerede neuropæiske krisefællesskab.
Det er kommunisternes forpligtelse i folketinget at føre klassepolitik forbundet med 
arbejderbevægelsens virksomhed udenfor. En dansk politik i solidaritet med hele verdens 
arbejderbevægelse - den virkeliggjorte socialisme og den kæmpende socialisme og, alle 
frihedsbevægelser og undertrykte, stridende folk.
Red din bolig!
Det grimme boligforlig, som sidste sommer blev indgået af seks partier 1 folketinget, har Ikke lagt 
en pind i vejen for jordspekulationen - og Inflationen har kunnet fortsætte med tårnhøje renter og 
prisernes himmelflugt.
Arbejdsløsheden har yderligere skabt frygt hos hundredtusinder for at miste boligen. Det sociale 
byggeri er beskåret og gjort dyrere. Med boligforliget af 1974 lagde de seks partier grunden til den 
voldsomste bygge- og boligkrise siden 2. verdenskrigs afslutning.
Demokratisk boligprogram
Kommunisterne har fremlagt forslag til en demokratisk boligpolitik, som fjerner frygten for 
boligtab og bolignød.
1. Al jord til boligbyggeri overtages af stat og kommuner.
2. Spekulation i jord og fast ejendom standses.
3. Det almennyttige boligbyggeri statsfinansieres.
4. Der sættes bom for lejestigninger.
5. Salg og udstykning at ejerlejligheder standses.
6. Lejerne sikres reel medindflydelse.
7. Parcelhusejerne sikres mod øgede boligudgifter over en skattereform.
8. Boligsikringen ændres til fordel for familier med små Indkomster og familier med børn.
- Jeg har en glædelig nyhed til fru Jensen. Nu er der en ledig plads til hendes dreng i børnehaven.
- Nå. Ja, nu skal jeg kalde hid min mor.
Kommunisterne vil sprænge det ødelæggende boligforlig. Kommunisterne vil redde boligen for de 
mange.
- Ligeberettigelsesproblematikken er nu løst for mit vedkommende. Jeg er blevet fyret og er lige så 
arbejdsløs som min mand.
Kvinden i familien og i arbejdslivet
Man har fundet ud af, at 1975 skal være et særligt "kvindeår", og det kan da kun være godt at gøre 
opmærksom på de uretfærdigheder, kvinderne er udsat for i det kapitalistiske samfund ...
Men det bliver en tom demonstration, hvis ikke der foretages konkrete initiativer, der sikrer 
kvinderne mod udnyttelse i arbejdslivet og giver dem lige værdighed og rettigheder.
Der manipuleres
Kvinderne udfylder den centrale plads 1 familierne - men man råber samtidig på kvinderne fra 
Industriens side. På arbejdspladserne må kvinderne 1 vid udstrækning tage til takke med det 
kedeligste og dårligst betalte arbejde, og 1 dag, hvor også kvinderne rammes af arbejdsløsheden, 
har man planer om, at børnetilskuddene skal formindskes eller helt forsvinde som en af måderne, 
hvorpå man vil finansiere de tvivlsomme skattelettelser.
Hartlings og Glistrups kapitalistiske samfund, hvor egoismen er sat i højsædet, manipulerer med 
kvinderne som samfundsborgere.
Det var udmærket, at der gennemførtes lov om fri abort, men når man Ikke samtidig drager omsorg 
for, at der gives fri adgang til forebyggende midler og svangerskabsundersøgelser, kan fri abort 
meget let blive til tvangsabort for de tusinder af kvinder, som er ramt af den asociale politik, som 
har kendetegnet Hartling-regeringen.
Kommunisterne går ind for kvindernes reelle ligestilling i familien og i arbejdslivet.
Ung med krav på en god fremtid
Ungdommen protesterer mod det døende kapitalistiske samfunds uretfærdigheder og tåbeligheder - 
og det kan de gamle borgerlige politikere Ikke tilgive de unge!
Ungdommen stiller krav om en god fremtid - men nedskæringspolitikken tager også sigte på de 
unges aktiviteter og uddannelse.
De smukke ord om "ungdommen som landets fremtid" gøres til skamme gennem en række grove 
indgreb mod de unges udviklingsmuligheder.
Ungdommens aktuelle krav
Vi har arbejdsløshed i Danmark - men vi har ikke mindst ungdomsarbejdsløshed!
Kommunisterne støtter og underbygger de unges krav om retten til arbejde.
Vi har fortsat bolignød i Danmark, og den rammer l højeste grad de unge, som må betale i dyre 
domme for kollegieværelser og andre former for beboelse.
Kommunisternes boligpolitik tilsigter direkte at sikre også de unge boliger til huslejer, der står i 
rimeligt forhold til de unges indtægter.
Vi har uddannelseskrise i Danmark, fordi Hartling-regeringen og dens makkere i det gamle 
folketing går til angreb på retten til uddannelse. Gennem økonomiske nedskæringer tilstræber man 
en reel adgangsbegrænsning, som rammer de dårligst stillede, og det gælder både de højere 
uddannelser og mellemuddannelserne som f. eks. de erhvervsfaglige grunduddannelser.
Kommunisterne har stillet forslag om frigørelse af forlænget bevilgede midler til uddannelsesformål 
-midler, som man rent administrativt holder tilbage.
-Næh, unge mand. Hvis du skal have 80 øre mere i timen, så mister Danmark konkurrenceevnen og 
får endnu større underskud på betalingsbalancen, hvilket fører til prisstigninger, mindre købekraft 
og derfor arbejdsløshed, højere skatter og nedskæringer på alle sociale goder. Vi bliver nødt til at 
købe flere tanks og bombefly, så vi kan forsvare landet mod den aggressivt stigende levefod i 
Sovjetunionen.
Kommunisterne understøtter ungdommens krav om retten til uddannelse.
Styrk fornyelsen i dansk politik!
Det kapitalistiske Danmark har spillet fallit og er på retur. De gamle politikere klamrer sig til 
ruinerne og forsøger at opretholde illusionen om, at det blot er en forbigående krise. I folketinget 
gemmer de sig bag lukkede døre i udvalg og kommissioner, hvor anslagene mod befolkningens 
levefod og selvstændighed kommer til verden. Bag udvalgenes lukkede døre træffes afgørende 
beslutninger for nationen.
Der skal gøres en ende på dette udemokratiske hemmelighedskræmmeri! Og de gamle politikeres 
spil kan få sit første grundskud ved valget den 9. januar.
Med blot 11 kommunister i folketinget kan de lukkede døres udvalgspolitik forhindres.
... det er i finansudvalget, man bag de lukkede døre udpønser nye skatter og afgifter - det er her man 
standser offentlige arbejder og skaber ledighed.
... det er i det udenrigspolitiske nævn og i markedsudvalget man ta'r mod ordrer fra NATOs 
hovedkvarter' og viderebesørger EFs ødelæggende beslutninger.
... det er i socialudvalget, man diskuterer, hvordan det bedst kan lade sig gøre at spare gennem 
sociale nedskæringer over for gamle, syge og andre dårligt stillede.
Smæk dørene op for en ny politik, der viser vej til et socialistisk Danmark!
For et godt 1975 for en bedre fremtid
Danmarks kommunistiske Parti

