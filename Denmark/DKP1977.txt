Valggrundlag.
Den 15. februar har vælgerne mulighed for at øve indflydelse. Det er der også brug for. Alt for 
længe er sagerne blevet afgjort ved forlig i lukkede forhandlinger. Atter og atter har man fortalt, at 
forligene var nødvendige for at "redde landet". Men de gjorde det ikke.
Antallet af arbejdsløse er større end nogensinde. Inflationen går videre. Augustforliget har fastlagt 2 
pct. som ramme for lønforhøjelser ved næste overenskomstfornyelse. Dette overgreb mod 
lønarbejdernes fri forhandlingsret er fordømt af en samlet fagbevægelse. Skattebyrden er utålelig 
for jævne mennesker, mens rigmænd kan unddrage sig og gøre sig til nul-skatteydere. Boligforlig 
har sat fart i huslejestigningerne. Et forsvarsforlig er gjort klar for at få sat militærudgifterne 
yderligere op. Samtidig gennemføres hårdhændede nedskæringer indenfor socialforsorg og 
uddannelsesvæsen. Alt dette uddyber samfundets krise.
Valget må bruges til at sprænge "forligene". Socialdemokratiet og dets borgerlige forligspartnere 
truer med at fortsætte i samme skure efter valget - eller med at tage flere højrepartier med i 
forligene. Dette ville være en opmuntring til alle reaktionens og storkapitalens kræfter Men det kan 
forhindres ved at gøre valget til en styrkelse af dem, som vil føre folkets og arbejdspladsernes krav 
frem - både i og udenfor folketinget.
Det gøres ved at stemme på liste K.
Kommunisterne har i hele deres optræden vist, at de kun er bundet af deres forpligtelser overfor dét 
arbejdende folk - ikke af underhåndsaftaler med højrepartier, Når forligspartierne tilsidesætter 
fagbevægelsen, er det kommunisterne, der med støtte af arbejdspladserne fører dens krav frem, Når 
højrekræfter sætter antidemokratiske overgreb ind, organiserer kommunisterne modstød imod dem.
Det første der skal gøres i overgangen til en ny politik rettet mod storkapital og reaktion foreslår 
kommunisterne:
-1 Sikring af retten til arbejde. Øjeblikkelig iværksættelse af nyttige offentlige arbejder, som der for 
længst er udarbejdet planer for. Ophævelse af moms på dansk produktion, som øger den hjemlige 
beskæftigelse, begrænser importen og betalingsunderskud., 
-2. Sikring af retten til bolig. Det midlertidige huslejestop gøres varigt. Boligsikringen opretholdes, 
Indefrysning af jordværdistigningerne. Statsfinansiering af det sociale boligbyggeri.
-3. Retfærdighed i skattesystemet. Kontrol med indestående i penge-institutioner, så ligningen af 
store indtægter gøres effektiv, Omlægning af skattesystemet, så de første 40.000 kroner er skattefri, 
mens andre fradrag ophæves,
-4. væk med militærudgifterne. Ophævelse af forsvarsforliget og afbestilling af F-16 jagerne og 
panservogne
-5. Fri forhandlinger på arbejdsmarkedet. Tilbagekaldelse af augustforliget. Regeringserklæring om, 
at der ikke vil blive grebet ind i overenskomstforhandlingerne, hvor arbejderkravene er 35 timers 
arbejdsuge, 35 kroner som mindste timeløn og 35 øre i dyrtidstillæg pr. pristalspoint, samt 35 dages 
ferie.
Alt dette kan gennemføres, hvis viljen er dertil. Det er ikke rigtigt, når det påstås, at der ikke er råd.
-	Militæret alene sluger 6 milliarder kroner.
- Aktieselskaberne har det sidste år forøget deres profitter 43 pct.
-	Bankerne har tredoblet deres profitter.
-	Værdistigningerne på jord og fast ejendom har været 64 milliarder kr. på et år.
Derfor kan der sættes i gang med en politik, der sikrer social tryghed, forhøjelse af pensionerne 'og 
et demokratisk, tidssvarende uddannelsessystem.
Monopolernes Fællesmarked vil med direktiver og ordrer søge at forhindre en sådan ny, 
demokratisk og dansk politik. Det skal ikke holde Danmark tilbage fra at gøre det nødvendige. Det 
danske folks flertal har længe ønsket Danmark ud af EF, Vi må begynde frigørelsen og sige nej til 
yderligere bindinger gennem integration og Europa-valg«
Kommunisternes forslag er ikke lapperier på et sygt samfundssystem, De kalder tværtimod på det 
arbejdende folks aktive indsats for at sikre et afgørende omsving i det politiske liv - frem mod et nyt 
demokrati, som vender sig mod storkapitalens magt frem mod et samfund uden arbejdsløshed og 
krise, frem mod socialismen.
