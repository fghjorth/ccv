Din hverdag er truet
Vi skal have folketingsvalg, fordi alle de borgerlige partier gik sammen om at stemme den 
socialdemokratiske regering ned.
Centrumdemokraterne udløste regeringsstormen, fordi CD tror, at de ved at appellere til den 
kortsynede egoisme endnu engang kan redde deres politiske liv.
Venstre og Konservative fulgte trop arm i arm med Fremskridtspartiet. Venstre og Konservative 
fortsatte hermed den linje, de har fulgt siden sidste valg. De to partier har kun været optaget af at 
spille alternativ til den socialdemokratiske regering. VK har hele tiden søgt at drive en kile ind 
mellem regeringen og de tre små forligspartier. VK har unddraget sig ethvert medansvar for 
bekæmpelsen af de økonomiske vanskeligheder.
Det Radikale Venstre førte kniven mod regeringen. Det var dem, der fremsatte den dagsorden, som 
gik imod regeringen og som blev vedtaget. Man må undre sig over, at Det Radikale Venstre fandt, 
at det var deres opgave.
Venstresocialisterne undlod at stemme om den radikale dagsorden. Herved var VS med til at fælde 
den socialdemokratiske regering. Hvis VS havde stemt imod, var dagsordenen ikke blevet vedtaget.
Det gamle firkløver Venstre, Konservative, Centrumdemokraterne og Kristeligt Folkeparti vil have 
en borgerlig regering. Det kan kun lade sig gøre med støtte fra den sorteste reaktion, nemlig 
Fremskridtspartiet.
Herefter er valget klart.
Den 8. december har vælgerne to muligheder. De kan enten vælge en socialdemokratisk regering 
eller en VK regering støttet af Glistrup.
Socialdemokratiet går til valg for at sikre regeringen Anker Jørgensen et stærkere mandat. Kun 
derved kan vi undgå den borgerlige nedskæringspolitik bevare social tryghed og stabilitet og sikre 
flere arbejdspladser.
Regeringen var i færd med at tilrettelægge en forstærket indsats for beskæftigelsen, da valget blev 
udskrevet. Et vigtigt element i denne indsats er en finansieringsreform., hvor pensions- og 
forsikringsmidler til en rimelig rente stilles til rådighed for øget investering i erhvervsliv og 
boligbyggeri. Lønmodtagernes organisationer var rede til en aftale herom, fordi kun en større 
produktion giver sikkerhed for fremtidige pensioners købekraft. Men det kræver lovgivning også at 
få alle forsikringsselskaber og pengeinstitutter omfattet af en sådan aftale.
De borgerlige partier ville på forhånd afskære forhandling med regeringen om en sådan lovgivning. 
Det var deres påskud for at fremtvinge et valg. Men kun et påskud.
Derfor er valgets hovedspørgsmål en forstærket indsats mod arbejdsløsheden.
Den økonomiske udvikling
På trods af den internationale økonomiske krise er det lykkedes Danmark at sikre en betydelig 
fremgang i eksporten. Det har formindsket underskuddet på betalingsbalancen.
Det internationale tilbageslag har bremset væksten i Danmark. Det har sammen med den fortsatte 
tilgang til arbejdsmarkedet forøget arbejdsløsheden.
Denne udvikling må vendes.
Handlingsprogrammet nye arbejdspladser
Derfor har Socialdemokratiet fremlagt et handlingsprogram, der skal skaffe 50.000 nye 
arbejdspladser om året.
Den opnåede forbedring af konkurrenceevnen må fastholdes. Det kræver en fortsat afdæmpet 
indkomstudvikling.
Der skal samtidig sikres nye investeringer til gavn for beskæftigelsen. Det kan ske gennem 
forbedrede afskrivningsregler og udbygning af erhvervsstøtteordninger, herunder tilskud til 
produktudvikling og støtte til eksporten.
Ved at fremtvinge valget forhindrede de borgerlige partier Socialdemokratiet i at gennemføre en 
samlet indsats til gavn for landbruget. Men vi har sikret de truede landmænd udsættelse med 
terminsbetalingerne. Det er nødvendigt at hjælpe landbruget, også af hensyn til beskæftigelsen i 
slagterier, mejerier m.v.
Mange er ved at lide rentedøden. Derfor skal finansiering af landbrug, industri og håndværk samt 
boligbyggeri forbedres.
Et større boligbygger. Mere byfornyelse og sanering giver flere arbejdspladser og bedre 
boligstandard.
Reformer på arbejdsmarkedet
Gennem jobskabelsesordningen skal udgifter til arbejdsløshedsunderstøttelse aktivt anvendes til at 
skaffe nye arbejdspladser.
Vi vil arbejde videre med planerne om betalt frihed til uddannelse og en bedre fordeling af arbejdet.
Et mere retfærdigt samfund
En fortsat tilbageholdende lønpolitik hænger sammen med en mere retfærdig fordeling i samfundet. 
Det kan nås obligatorisk og solidarisk overskudsdeling, forbedret monopollovgivning, beskatning af 
private fonds m.v.
Det er samtidig vort mål, at reallønnen efter skat, for folk med almindelige indkomster skal 
opretholdes på det nuværende niveau..

Energi
Der skal gennemføres en effektiv beskatning af olieskabernes helt ekstraordinære fortjenester i 
Nordsøen. Energisparebestræbelserne må fastholdes. Kraft/varmeområderen skal udbygges. 
Vedvarende energikilder skal planlægningen, og forskningen herom udvides.

Et bedre og mere åbent samfund
Vi vil fortsætte den aktive miljø- og planlægningspolitik skal satses mere på genbrug og 
genbrugsproduktion
En aktiv og udadvendt kulturpolitik skal gør re for den enkelte og skabe et bedre samfund.
Samværet mellem generationerne må styrkes. Børnenes vilkår må forbedres, først og fremmest så 
de voksne får mere tid sammen med børnene.

Ungdommen
Socialdemokratiet vil igennem en ungdomsgaranti  give alle unge tilbud om uddannelse eller 
arbejde. EFG -uddannelserne skal udbygges. Der skal sikres et tilstrækkeligt antal lærepladser, om 
nødvendigt ved lov.
Uddannelsesstøtten må forbedres. De statsgaranterede erstattes gradvist af statslån, og en  
gældssaneringsordning gennemføres.  Der skal bygges flere ungdomsboliger. 

Pensionister
De vanskelige tider skal ikke ramme pensionisterne. Derfor har regeringen sikret alle pensionister i 
1982 en betydelig forhøjelse af personfradraget og enlige, der alene har folkepensionen bliver 
skattefri.
Stigende varmeudgifter er en stor belastning for pensionister
Varmehjælpen til pensionister skal derfor forbedres og en egentlig varmesikringsordning 
gennemføres.
Socialdemokraterne vil fortsætte arbejdet for at bedre pensionisternes kår med årligt stigende beløb 
fra Den Sociale Pensionsfond.

Øget ligestilling
Socialdemokratiets handlingsprogram vil forbedre kvindernes beskæftigelsesmuligheder. 
Uddannelsestilbud skal øges. Fra 1983 gennemføres en reform af ægtefællebeskatningen, så kvinder 
og mænd ligestilles.

Udenrigspolitik

Arbejdet for fred og afspænding skal fortsættes. Atomoprustningen skal stoppes. Socialdemokratiet 
vil arbejde for en fortsat dialog mellem øst og vest, bl.a. med sigte på at udvide den 
atomvåbenfrihed, som findes i Norden, til andre områder i Europa.
Danmark er et af de få lande, som har opfyldt FN målsætningen om bistand til udviklingslandene. 
Det er vor opfattelse, at bistanden til U landene fortsat skal øges, og der er stillet forslag herom for 
1982.
Det politiske samarbejde i EF har vist betydningen af, at EF-landene markerer sig i den 
internationale debat. Men vetoretten må ikke udhules. Derfor afviser vi bestræbelserne på en 
udvikling, hen imod en politisk union.
Den offentlige sektor
Den offentlige sektor yder et værdifuldt bidrag til bekæmpelse af arbejdsløsheden, men 
ressourcerne er ikke ubegrænsede. Vi prioriterer indsatsen for nye arbejdspladser og 
valutabesparelser højt. Derfor vil vi fremme investeringer i energi, kollektiv trafik og genbrug.
Det offentliges indkøb hos danske virksomheder skal øges bl.a. gennem kontrakter, som giver dansk 
erhvervsliv muligheder for udvikling af nye produkter og ny teknologi.
De borgerliges trussel mod velfærdssamfundet
Venstre og Konservatives plan om massive nedskæringer er helt uacceptabel. Den vil særligt ramme 
de svageste grupper i samfundet, herunder de syge og arbejdsløse.
VK-planen inspireret og støttet af Glistrup vil øge modsætningerne i samfundet og skabe social uro. 
Det vil slå velfærdssamfundet i stykker

Derfor afviser Socialdemokratiet VK.planen.

De mange højrepartier undergraver solidariteten og dermed befolkningens tryghed.
De mange venstrefløjspartier splitter og svækker arbejderbevægelsen.
Derfor er den daglige tilværelse truet.
Den trussel skal fjernes.
Der er  kun én vej.
Styrk Socialdemokratiet.
Socialdemokratiet er det stabile holdepunkt i dansk politik.
En svækkelse af Socialdemokratiet øger den politiske splittelse.
En styrkelse af Socialdemokratiet øger mulighederne for det nødvendige samarbejde i Folketinget.
Socialdemokratiet er det pålidelige værn for et solidarisk velfærdssamfund.
Din hverdag er truet.
Styrk Socialdemokratietf
