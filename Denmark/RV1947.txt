Efter den Mistillidserklæring Til Statsministeren, som Folketinget med stort Flertal vedtog den 4. 
Oktober, står det nu til Vælgerne at træffe Afgørelse om Landets fremtidige Ledelse,
De fem onde År, Danmark gennemlevede under Besættelsen, samlede vort Folk til en Enhed som 
aldrig før. Det måtte være enhver Regerings Pligt at søge Enigheden bevaret i det. 
Genopbygningsværk, der forestod, efter at Landet igen var blevet frit. Den Række af 
betydningsfulde Love, som med Tilslutning af Rigsdagens fire gamle Partier gennemførtes i 
Samlingen 1945—46, vidnede om, at Samarbejdets Ånd levede videre i vort Folk. Desto dybere må 
det da beklages at Statsminister Knud. Kristensens Holdning i den af Rigsdagen fastlagte Syd-
Slesvigpolitik efterhånden ødelagde det Tillidsforhold, der er Forudsætningen for alt politisk 
Sammenhold.
Ud fra denne Kendsgerning og under Hensyn til, at Regeringen Desuden har stået rådvild og 
famlende over for Måneders faretruende økonomiske Udvikling, har Det radikale Venstre 
fremhævet Nødvendigheden af Knud Kristensens Tilbagetræden, for at Tanken om en 
Samlingsregering af de 4 gamle Partier derefter kunde prøves til Bunds. Statsministeren savnede 
dog personlig Storhed til at sætte noget virkeligt ind for denne Tankes Virkeliggørelse.
Det radikale Venstre hilser derfor med Tilfredshed, at Valget — når Statsministeren nu engang har 
villet det — kommer nu, så Klaring kan tilvejebringes og Vælgerne få Lejlighed. til at støtte Kravet 
om den Samlingsregering, der er og bliver det eneste forsvarlige, således som de økonomiske 
Forhold er. Det radikale Venstre er rede til at gå ind i et kommende Samarbejde på Rigsdagen efter 
følgende Grundsætninger:
Dansk Militærvæsens Opgaver
I Samarbejde med andre fredselskende Folk vil vi støtte De forenede Nationers Bestræbelser for at 
skabe et internationalt Retssamfund for derigennem at betrygge Verdensfreden.
Vort Militærvæsen må frigøre sig for gamle militære Forestillinger om, at vi isoleret kan magte 
krigsmæssige Opgaver, da dette er umuliggjort ved de moderne Krigsmidler. Dansk Militær har kun 
Mening som Led i en international Ordning og må herudover indskrænkes til de Opgaver, der er 
forbundet med at holde Orden ved Grænsen og i vore Farvande. De militære Udgifter nedbringes i 
Overensstemmelse hermed. Hjemmeværnsforeningerne må afvikles, Våbnene inddrages. 
En dansk Nationalstat
Det radikale Venstre vedstår fuldt og helt den Aftale Partierne imellem, som 19. oktober Noten er 
Udtryk for. Vi tilsiger vor varmeste og mest ubetingede Støtte til, at de Danske i Sydslesvig, som 
forbliver trofaste mod Danmark, under alle omskiftelser sikres politisk Ligeret og folkelig kulturel 
Frihed til at leve deres nationale Liv i Overensstemmelse med de Idealer, der er grundlæggende for 
de nordiske Demokratier.
Vort Mål er at bevare Danmark som en dansk Nationalstat. Vi ser en truende Fare for Danmarks 
Fremtid i Inddragningen af Hundredetusinder af Fremmede, der gennem lange Tider har været 
præget af tysk Ånd og Udvikling. Det radikale Venstre hilser med Glæde ethvert Udslag af ægte 
dansk Omsindelse Syd for Skelbækken, men må på det alvorligste advare mod at føre Landet ud i 
udenrigspolitiske Eventyr.
I Spørgsmålet om den hjemlige økonomiske Udvikling må Det radikale Venstre kræve en fast 
Holdning i Kampen mod de faretruende Inflationstendenser. En sund Balance mellem Købeevne og 
Varemængde må sikres, som et Led i de Forudsætninger, der er nødvendige for Indførelsen af et 
snarligt Pris- og Lønstop.
 
Front mod Socialiseringen
Det radikale Venstre må hævde, at den frie personlige Virketrang er den mægtigste Løftestang for al 
virkelig Fremgang og Udvikling Side om Side med Kravet om en Løsning af de Bånd, der hæmmer 
Erhvervslivet, står imidlertid Partiets Vilje til at være økonomisk svage mod de stærkeres Overgreb 
Trust- og Monopoldannelser må være Samfundets Kontrol underkastet.
For at fremme den størst mulige Produktion må Samarbejdet mellem det offentlige og det private 
Erhvervsliv udbygges men samtidig må dybtgående Reformer lette Adgangen til selvstændige 
Bedrifter inden for alle Erhverv i By som på Land.
Der må omgående træffes Forholdsregler til en Forenkling af det kvælende Kontorstyre. De flest 
mulige Afgørelser bør lægges ud til lokale Myndigheder.
Det radikale Venstre ser med Bekymring, at Landbostandens Ungdom søger bort fra Landbruget. 
For at modvirke denne Udvikling ønsker vi en snarlig Gennemførelse af den store Jordreform, der 
tager Sigte på en årlig Oprettelse af ca. 1500 nye selvstændige Brug og Tilvejebringelsen af 
Tillægsparceller til de for små Brug. Reformen må gennemføres 1 en sådan Skikkelse, at 
Udstykningen fortrinsvis foregår ved Afgivelse af Jord fra de store Gårde.
Det radikale Venstre vender sig med Styrke mod enhver Tilbøjelighed til at sætte personlige eller 
partipolitiske Interesser over Hensynet til Landet. Skal Danmark føres uskadt gennem de Forhold, 
der truer med at splitte Folket i indbyrdes stridende Erhvervsgrupper, må Rigsdagen betragte det 
som en Hovedopgave at værne de samfundsbetonede Fællesinteresser. Til Løsningen af denne 
Opgave vil Det radikale Venstre, der mindre end andre Partier præges af Klassehensyn, sætte sine 
Kræfter ind. Det er vor Opfattelse, at nordisk, folkestyre ikke kan forenes med den personlige 
afhængighed af statsmagten.

Næringsloven bør revideres og Afgrænsningen mellem Kædebutikkerne og den almindelige 
Detailhandel tages op til grundig Overvejelse.   Erhvervslejeloven må tilsikre Handelen og øvrige 
frie Erhvervsvirksomheder større Tryghed. — Der må gives Handelsstandens unge større Adgang 
til at få Del i Indkøbsbevillingerne
Håndværkets og den mindre Industris udøvere må have udvidet Adgang til Lånemidler med det 
Formål at modernisere Erhvervets Materiel og Driftsmetoder. Etablerings- og Driftslån ydes 
Erhvervets Ungdom på tilsvarende Vilkår som dem, der er nedfældet i vor Jordlovgivning.
Fiskeriets Erhvervsmuligheder støttes, så dets Flåde og dets Fangstredskaber kan moderniseres. 
Gennem de handelspolitiske Forhandlinger må de fornødne Afsætningsmarkeder sikres.
Større social Tryghed
Det radikale Venstre kræver den sociale Tryghed for gamle, Invalider, syge og Folk, der bliver 
arbejdsledige uden egen Skyld, fæstnet. Vort Krav af 1946 om en Lettelse af Rentemodtagernes 
Skattebyrde og en Forhøjelse af Rådighedsbeløbet må snarest gennemføres, ligesom den af vort 
Parti foreslåede Kommission til Forberedelse af en almindelig Folkepensionering nu må 
nedsættes.— i øvrigt må Hovedvægten i den sociale Lovgivning nu lægges på en effektiv 
Udbygning af den forebyggende Børneforsorg, der er den direkte Vej til større social Sikkerhed for 
alle Borgere

Der må sættes fuld Kraft på Tilvejebringelsen af nye Boliger, herunder navnlig for børnerige 
Familier, efter de Linjer for Støtte til Boligbyggeri, som Det radikale Venstre har sin afgørende 
Andel i.)
Det radikale Venstre kræver Foranstaltninger truffet til, at Arbejdere og Funktionærer på effektiv 
Måde inddrages i et nærmere Samarbejde med Bedrifternes Ledere.  Udbyttet af øget Arbejde og 
Produktion må omsættes i sociale Fremskridt til Højnelse af Levevilkårene for den arbejdende 
Befolkning i By og på Land.
Opstår der Strejker eller Lockouter, som bringer væsentlige Samfundsinteresser i Fare, må 
Rigsdagen have Midler til at standse Konflikterne
Funktionærlovens Retsregler udbygges, herunder også Pensionsrettighederne.
Skattelettelser for de små Indkomster
Det radikale Venstre kræver Skattelovskommissionens Arbejde afsluttet og Beskatningsregler 
gennemført, som ansporer Arbejde og modvirker Spekulation.
Den samfundsskabte Grundværdistigning inddrages. Skatter på Nybyggeri og arbejdsskabte 
Værdier fjernes og erstattes af Grundværdibeskatning Reglerne om de skattefrie Fradrag revideres i 
Overensstemmelse med det ændrede Prisniveau, så alle de mindre Indtægter lettes i deres 
Skattebyrde
For Danmark og dets Fremtid
I det Genopbygningsværk, der langtfra er fuldendt, er der ikke Brug for Splittelse; enhver Skærpelse 
af Modsætninger mellem Klasser og Folkedele må undgås, således at Nationens Kræfter kan 
forenes om at skabe et stærkere, et lysere, et retfærdigere Danmark
Dette store Mål kræver en Kraftanspændelse af os alle, men også gensidig Hensyntagen og Vilje til 
at sikre en ligelig Fordeling af de Goder, Landet i en fattig Tid råder over/De Vælgere, som forstår 
dette, og som i foranstående Retningslinjer for en sund Samfundspolitik finder Synspunkter, der er 
beslægtet med deres egne, beder vi om på Valgdagen at give Det radikale Venstre deres Stemme.

