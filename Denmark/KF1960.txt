En fremtid i frihed 
Frihed for den enkelte er grundlaget for ethvert fremskridt og forudsætningen for en 
menneskeværdig tilværelse.
Uden frihed ingen fremgang. Afgørende er: at mennesket respekteres som noget i sig selv 
værdifuldt og utænkeligt, at dets ansvar for familie. og hjem ikke forflygtiges, og at dets mulighed 
for at udvikle og udfolde sine personlige egenskaber fastholdes og styrkes.
KVINDER I POLITIK
Opinionsundersøgelser og valgresultater viser, at forholdsvis flere kvinder støtter Det konservative 
Folkeparti end andre partier. Hvorfor? Fordi konservatismen altid har værdsat familielivet. Partiets 
politik er at styrke de kræfter, som gør hjemmet til den centrale plads i tilværelsen og give 
forældrene de bedste muligheder for at beskytte deres børn og sikre dem en god uddannelse. Af den 
konservative folketingsgruppes 30 medlemmer er de 6 kvinder. Socialdemokratiet har 70 
medlemmer af folketinget, men ikke flere kvindelige medlemmer end Det konservative Folkeparti. 
Blandt de fremtrædende kvinder, som repræsenterer konservatismen i folketinget, er to tidligere 
landsformænd for Dansk Kvindesamfund, folketingsmedlemmerne Erna Sørensen og Hanne Budtz, 
og statsrevisor, fru Lisbet Hindsgaul er leder af partiets landsomfattende kvindearbejde.
KONSERVATISMEN er bare en bestemt indstilling til mennesker og ting - en Livsholdning, der er 
baseret på den visdom, som slægternes erfaring kan give, og på respekten for livets mange 
muligheder Og Storhed.   
DET KONSERVATIVE FOLKEPARTI bygget mere på en menneskeopfattelse end på en egentlig 
politisk teori. Mennesket har behov for at leve og udvikle sig i frihed, men det må nødvendigvis 
være en frihed, der er begrænset af hensynet til fællesskabet og hensynet til andre mennesker. Vi 
TROR på mænds og kvinders ret til at beholde en større del af, hvad de tjener. Dette er konservativ 
politik, og sådan er et konservativt parti.
VOR POLITIK er uhyre enkel. Den går ud på at bryde med utidigt formynderi og skabe en friere 
stilling for borgerne. FOR DET KONSERVATIVE FOLKEPARTI har det altid stået klart, at det 
værdifulde ikke kan bevares, hvis man klamrer sig til det værdiløse.  
En for sin dyrevenlighed kendt og beundret direktør for en zoologisk have blev aldrig træt af at 
fremhæve, hvor meget sundere, raskere og tryggere dyrene var i hans bure end i den verden, hvor de 
engang havde levet frit. Der er ikke så forfærdelig megen forskel på den tryghed og den, der blive 
ros til del i den helt gennemførte socialdemokratiske stat. DET SAMFUND, vi står for, opretholder
et eksistensminimum, som vi ikke vil tillade noget menneske, hvad enten det er gammelt eller sygt, 
at få lov til at komme ned under. Over dette minimumsgrundlag for den menneskelige levestandard 
skal der være fri konkurrence. Enhver vil få frihed til uden nid og nag at få det bedst mulige ud af 
sine evner med alle de midler, som æren, loven og traditionerne i vort land til lader.
I 1859 holdt John Stuart Mill sin berømte tale for friheden. Heri sagde han:
»Menneskeheden vinder mere ved at lade enhver leve, som det synes ham bedst, end ved at tvinge 
enhver til at leve således, som alle andre finder for godt.«
Denne sætning med dens dybe sandhed bør ikke glemmes i den moderne formynderstat. 
De høje skatters politik er slet ikke det tryllemiddel, man forestiller sig. De er tværtimod den bedste 
næring for et øget offentligt forbrug. Skatterne nedsætter den private opsparing, de tages fra 
opsparingen, og de virker omkostningsfordyrende. De undergraver al stabilitet i lønniveauet, de er 
med til at piske befolkningen længere og længere ind i lønglidningen, alle må sikre sig 
kompensation for de øgede skatter. Priser, lønninger og avancer kan aldrig blive stabile, så længe 
husholdningsbudgettets store skattepost stiger år for år. Et stabilt skatteniveau er derfor 
forudsætningen for et stabilt omkostningsniveau. Men progressionen og den fortsatte vækst i det 
offentlige forbrug forhindrer et sådant stabilt skatteniveau.
Det er dette, Det konservative Folkeparti har peget på. Vi fremhævede, at en nedsættelse af det 
offentlige forbrug og en skattereform, der bryder progressionen og som fremmer den private 
opsparing, var og er midlet til løsning af de økonomiske spørgsmål. Regeringen har afvist vore 
forslag.
Ved nye og øgede ejendomsskatter og skærpet grundstigningsskyld lægger man nye omkostninger 
på jord til produktion og på jord til byggeri.
Kan man forvente, at den enkelte borger under dette system skal reagere anderledes, end han gør? 
Folk er langt klogere, end regeringen tror - og de reagerer naturligt. Gør man det uklogt at spare, så 
spares der ikke, gør man det klogt at forbruge og stifte gæld, så forbruger man og stifter gæld for at 
øge forbruget.
Ingen skal vente, at det private forbrug vil falde, fordi man belaster borgerne med nye byrder det er 
ikke vejen til fremskridt. Vejen frem er at gøre det klogt at spare, at gøre det klogt at udnytte 
højkonjunkturen til en ekstra arbejdsindsats. Vejen frem er at give borgerne større frihed, større 
rådighed over deres indkomster, større mulighed for at spare og samtidig et større ansvar.
Det er herpå, forskellen imellem Det konservative Folkeparti og de tre regeringspartier beror. Disse 
har nu forøget statsindkomsterne med 2.000 mill. kr., og sidst med skatter, som fordyrer grundkøbet 
og rammer den, der søger bolig i de kommende år.
Er det da aldrig nok? Kan den dag aldrig komme, hvor man erkender, at de problemer, vi står midt 
i, ikke kan løses ved at øge skatternes mængde og skatternes byrde? Kan man ikke en dag se, at 
derved øger man kun statens magt og mindsker den enkelte borgers? Vi anerkender 
nødvendigheden af en statsmagt, der er i stand til at løse vore fælles problemer, og som kan yde 
beskyttelse og hjælp til de svage i vort samfund. Men vi anser det tillige for en fundamental opgave 
for staten at værne den enkeltes frihed - dog således, at denne ikke udnyttes til skade tor andre. Vi 
anser det derimod ikke for statens opgave at styrke sin egen magt til skade for borgernes frihed. Vi 
vender os derfor imod en statspolitik, der har gjort regeringskunst til reguleringskunst, og vi vender 
os imod den indtægtsregulering og den indkomstdirigering, som er blevet den moderne stats middel 
til at hæmme den enkeltes udfoldelsesmuligheder og til at beherske hans gerninger og hans adfærd.
OM SKOLEN: Ved siden af at være karakterdannende skal skolen være kundskabsmeddelende, 
børneskolen skal ikke være en erhvervsskole, men den skal lægge grunden til, at børnene kan gå ud 
i erhvervslivet taget i ordets videste forstand. Derfor må der for den bogligt begavede ved siden af 
folkeskolen være skabt mulighed for på kontinuerlig måde at få en undervisning, der kan føre frem 
til en videregående uddannelse. Det har man ikke tilgodeset i den nye skolelov, som er ført ud i livet 
uden at undervisningsplaner var gennemarbejdede og uden at der var det fornødne antal lærere til 
rådighed, hvorved skolen i dag står midt i et kaos.
OM FORSVARET: Hvis vi havde haft magt, som vi har agt, havde vi fået et stærkere forsvar/men 
vi tør tage med ansvar for den nye forsvarsordning, fordi den muliggør, at Danmark i givet fald kan 
afvise et krav om kapitulation og optage kamp.
OM FUNKTIONÆRERNE: Funktionærerne horer til mellemstanden og deler dennes ønsker om, at 
organisationernes, og statens magtstilling begrænses. Den fastlønnede mellemstand mærker det 
skattetryk, der er resultatet af den udvidelse af det offentliges opgaver, som har fundet sted- 
Funktionæren er loyal overfor sin virksomhed og sine medansatte, men han lader sig ikke tvinge, 
han vil bevare sin selvstændighed.
OM FORTSÆTTELSESSYGEKASSERNE: Fortsættelsessygekasserne er efter Det konservative 
Folkepartis opfattelse en ideel sygeforsikrings form, som det er helt meningsløst at slå i stykker. 
Efter socialdemokraternes mening er det imidlertid mere socialt at tage pengene fra folk i skat og 
give dem igen i form af tilskud og sociale ydelser, frem for at lade flest mulig klare sig selv privat 
eller ad forsikringsvejen.	 
Det bør vare en menneskeret, at få et sted at bo!
Burde det ikke være en menneskeret at kunne få et sted at bo? Man skulle mene det. Men i vort land 
er boliger et privilegium. Navnlig ungdommen lider herunder. Endnu femten år efter krigen kan 
unge nygifte i de større byer kun få lejligheder, såfremt de er i stand til at præsentere en 
graviditetsattest. Lande som Vesttyskland og Storbritannien, der begge blev hærget af 
bombardementer under krigen, har nu løst deres boligproblem. Men i Danmark er boliger stadig en 
mangelvare. Hvorfor? Fordi boligerne er blevet et offer for socialiseringsbestræbelser.. 
Socialdemokratiet søger at koncentrere byggeriet hos sociale boligselskaber og man opstiller 
begrænsninger og restriktioner for det private byggeri. Få steder har socialiseringen spillet fallit i en 
sådan grad som på dette område. Alligevel fortsættes den! Det konservative Folkeparti vil have 
byggeriet og boligerne befriet for restriktioner, så normale forhold igen kan indtræde. Alene herved 
kan der fremskaffes tilstrækkelig mange nye lejligheder, der kan give konkurrence ikke om at få, 
men om at tilbyde lejligheder.. Konkurrencen er det eneste, der kan holde huslejen på et passende 
niveau.
Større lyst til at arbejde, tjene og spare.
Det er hverken en fordel for den enkelte eller for samfundet som helhed, at et stadigt voksende antal 
mennesker påtvinges hjælp til at administrere deres private problemer. Det konservative Folkepartis 
politik er derfor ikke blot en skattelettelsespolitik. Det er også en politik, som vil medføre, at det i 
højere grad overlades til befolkningen selv at løse tilværelsens normale problemer, Mange af vore 
besparelsesforslag tager sigte herpå. Navnlig gælder det de forslag, der vedrører den sociale 
lovgivning. Vi vil til enhver tid støtte bestræbelser, der går ud på at hjælpe den del af befolkningen, 
som ikke har almindelige betingelser for at klare sig selv. Men vi ser intet formål i, at den sociale 
lovgivning er blevet udstrakt til også at omfatte sunde og fuldt beskæftigede mennesker, endog 
medens de befinder sig i deres bedste alder. Herved løses ingen social opgave. Resultatet bliver 
snarere en forringelse end en forbedring af disse menneskers vilkår.,. Virkelige fremskridt og varig 
forbedring af levestandarden opnås kun ved at give befolkningen større rådighed over dens egne 
indkomster, mere frihed til selv at bestemme, hvad pengene skal bruges til. og dermed større lyst til 
at arbejde, tjene og spare.
SÅ lidt skal det til 
Kun én ud af 12 vælgere skal skifte standpunkt - så får vi en ny regering.
Ca. 1.2 mill. Vælgere stemte i 1957 på trekantregeringens partier
Ca. 1.0 mil vælgere stemte i 1957 på de borgerlige partier
DET ER tid at skifte nu
Vis tillid til et parti, der har tillid til borgerne.
Slut op om det konservative Folkeparti.
Hvor tit har De ikke hørt, at høje skatter var nødvendige af hensyn til landets »økonomiske 
situation«. Men har De nogen sinde oplevet, at skatterne blev nedsat, når der indtraf en ændring i 
konjunkturerne? Befolkningen har bitre erfaringer for, at statens forbrugsbegrænsende 
foranstaltninger resulterer i nye offentlige udgifter.
Høje skatter er derfor slet ingen samfundsøkonomisk fordel. De medfører desuden et spild af 
kræfter, fordi de mindsker lysten til
Statsbudgettet har i år et overskud på 1000 mill. kr., men det skal nok vise sig, at dette overskud, 
som det altid er gået i løbet at forbløffende kort tid vil omsætte sig i nye statsudgifter. Som den
berømte nationaløkonom professor Parkinson har fastslået: Staten lader udgifterne stige indtil de 
dækker indtægterne. Udviklingen rummer også andre alvorlige perspektiver. Så længe regeringen 
bevarer de nuværende skatteskalaer, har den skattelavine, som vi oplever, selvforstærkende fart.   
Resultatet vil uvægerligt blive en sådan styrkelse ar statens økonomiske indflydelse på hele 
samfundet og hver enkelt borger og virksomhed, at der simpelthen bliver tale om en socialisering 
igennem skatterne, Oppositionspartiernes skattereformforslag vil bremse denne udvikling. Det vil 
give en samlet skattelettelse pa ca. 800mill. kr., der dækkes ved forslag om besparelser på 400 mill. 
kr. i statsudgifterne og ved at flytte andre 400 mill. kr. fra og ved at flytte statens overskud over til 
borgernes opsparing og erhverlivets investeringer.
Skattereformforslagets hovedlinier
Statsindkomstskatten reduceres med gennemsnitlig 30 pct., den private opsparing og investering 
opmuntres gennem skattelempelser, arbejdslyst og initiativ fremmes gennem overgang fra 
progressiv til proportionel beskatning (nyt beregningsgrundlag) og væsentlig nedsættelse af skatten 
af indtægtsstigninger, sambeskatningens uheldigste virkninger fjernes, og ægtefæller beskattes efter 
delingssystemet, børnefradraget forhøjes til 1000 kr. for det første og 1250 kr. for efterfølgende 
børn ungdomsskatten ophæves, ældre skatteydere, der opgiver stilling eller erhverv, beskattes i 
overgangsåret af fremtidig indkomst, formueskatten nedsættes væsentligt, aktieselskabsskatten 
lempes, ejendomsskatterne til staten bortfalder og ejendomsskatterne til amtskommunerne 
omlægges og reduceres.
Skattefradragsretten bevares og udvides
Skattereformforslaget opretholder den nuværende skattelovgivnings ret til drage forfaldne, betalte 
skatter på selvangivelsen og udvider denne til også fatte betalte, pålignede skatter, selv om de ikke 
er forfaldet til betaling.
Forslaget vil således opretholde fradragsrettens betydning:
1)	som værn mod en yderligere forøgelse ar skattebyrden, og
2)	som loft for den maksimale udskrivning af direkte skatter.
Hvad delingsmetoden går ud på
Det nuværende skattesystem straffer ægteskabet. Fradrag for hustruens erhverv fjerner ikke 
merskatten. Er hustruen beskæftiget i mandens bedrift, eller lægger hun hele sin arbejdsindsats i 
hjemmet, rammer merbeskatningen ægtefællerne med fuld styrke.
Skattereformforslaget moderniserer denne forældede beskatningsform, I lighed med USA og 
Vesttyskland deles ægtefællernes indkomst i to lige store dele, skatten beregnes på hver halvdel og 
sammenlægges. Denne delingsmetode vælges hvad enten begge ægtefællerne har indtægt eller kun 
den ene af dem. Den anvendes også over for enligtstillede forsørgere, der er særlig hårdt ramt af det 
nuværende system, fordi de ikke har hustrufradrag. Delingsmetoden betyder en lavere og mere 
retfærdig beskatning af ægtepar.
