DANMARK SKAL VIDEREDanmark er et dejligt land. Vores børn har gratis adgang til uddannelse. Vi møder ældre medborgere med respekt. Og det er ikke pengepungen, der afgør, om vi får behandling på et sygehus. Det kan vi alle være stolte af, for det har vi opnået i fællesskab.Men Danmark har en udfordring. Krisen har gjort os fattigere. Mange står uden job - ikke mindst vores unge. Skolerne er slidte, og sygehusene er pressede. Danmark er gået i stå.FAIR LØSNING 2020Sammen om DanmarkSocialdemokraterne og SF har fremlagt en samlet plan for Danmark, som skaber nye job, får styr på økonomien igen og udvikler vores samfund frem til 2020.Vi vil skabe ny vækst og fremtidssikre velfærden. Det gør vi med denne helhedsplan i fire trin: Først sætter vi gang i væksten. Så får vi styr på indtægterne. Så sikrer vi en effektiv offentlig sektor, og så skal vi alle arbejde mere og uddanne os bedre.VÆKSTVi sætter gang i vækstenDanmark har mistet 180.000 private arbejdspladser på tre år. Derfor skal vi kickstarte økonomien. Vi vil gøre det attraktivt for private virksomheder at investere herhjemme igen. Og vi vil skabe nye private job ved at renovere nedslidte skoler, hospitaler og veje.Danmark er blandt verdens bedste, når det gælder grøn teknologi, medicin og teknologi til pleje af ældre og syge. Vi skal sætte ind, hvor Danmark er stærkest.NYE JOBVækst og nye jobTusinder af danskere har mistet deres job under krisen. De skal have arbejde igen og mulighed for uddannelse. Vi vil gøre det attraktivt for private virksomheder at investere herhjemme igen.Derfor skal vi turde satse på væksterhverv og sætte gang i beskæftigelsen ved at renovere nedslidte skoler, hospitaler og veje. Det giver nye private job i hele landet.SUNDHEDSamme ret til sundhedVores kræftbehandling skal være i top, og de ældre og de psykisk syge skal behandles værdigt. Derfor vil vi investere ekstra i vores fælles sundhed og bruge hver en skattekrone klogt. Vi vil undgå overbetaling for medicin og behandling, og vi vil gøre det usunde dyrere.De offentlige sygehuse skal være for alle og tilbyde forebyggelse og behandling i verdensklasse.UDDANNELSEDe unge skal medFærre timer, kortere semestre og massiv mangel på praktikpladser. Det bliver de unge ikke klogere af.For at fremtidssikre Danmark skal vi i stedet investere målrettet i vores uddannelser, så de studerende bliver dygtigere og hurtigere klar til at få et job.VELFÆRDBedre service i det offentligeRegeringens kærlighed til kontrol og regler har gjort den offentlige sektor tung. Vi vil vise medarbejderne tillid og give dem ansvaret tilbage. De skal bruge tiden på bedre service og nye løsninger - ikke på at udfylde skemaer.ØKONOMITryghed om økonomienRegeringen har ladet stå til under krisen og har givet skattelettelser, der ikke var råd til.Vi vil styre økonomien stramt og vende hver en krone, så der er råd til den vigtigste velfærd. Og vi skal arbejde mere, når Danmark igen mangler arbejdskraft. Socialdemokraterne vil ikke hæve indkomstskatten for almindelige lønmodtagere, og vi vil heller ikke ændre boligskatten.EFTERLØNVi skal fastholde efterlønnen.Efterlønnen er er god idé. Mennesker, der er kommet tidligt på arbejdsmarkedet, og som arbejder hårdt, har ret til en ordentlig alderdom. Derfor vil Socialdemokraterne kæmpe for at fastholde efterlønnen.De fleste, der går på efterløn, er helt almindelige hårdtarbejdende danskere, der er kommet tidligt på arbejdsmarkedet. Med den brede velfærdsaftale i 2006 sikrede vi en klog og retfærdig aftale om efterlønnen - den står vi fast ved.FOLKESKOLENEn ny start for folkeskolenVores børn er Danmarks fremtid. Derfor skal vi have en fagligt stærk folkeskole, som giver alle en reel mulighed for at uddanne sig senere i livet.Vi skal have helhedsskoler, hvor børnene lærer hele dagen. Og der skal være to lærere i dansk og matematik de første skoleår. Det får vi råd til ved at lade banker, aktiespekulanter og multinationale selskaber betale lidt mere i skat.UNGEUddannelse og arbejde til ungeDe unge er Danmarks fremtid. Men vi risikerer at tabe en hel generation på gulvet.Ungdomsarbejdsløsheden er fordoblet, og 7.000 unge står uden praktikplads. Vi vil sikre praktikpladser og investere i uddannelse til unge uden for arbejdsmarkedet.ARBEJDE MEREEt svar på udfordringerneRegeringen vil løse de økonomiske udfordringer ved at forringe vores efterløn og folkepension. Vi vil ikke skære i velfærden. Vi vil hellere arbejde lidt mere og på den måde forbedre den offentlige økonomi med 15 mia. kr.Arbejdsmarkedet er rygraden i dansk økonomi. Vi vil skabe gode løsninger for den enkelte og i fællesskab sikre den danske arbejdsmarkedsmodel.FATTIGDOMOpgør med ulighedFattigdom er uforeneligt med et moderne, solidarisk og demokratisk samfund. Derfor vil vi sætte aktivt ind for at bekæmpe fattigdommen i Danmark. Vi vil ikke bare se til, mens danske børn risikerer marginalisering, isolation og ringe levevilkår.KLIMAEn visionær klimapolitikKlimaforandringerne er en af vor tids største trusler. Derfor har vi brug for en visionær plan for fremtidens klima, som kan skabe nye job og nye markeder for dansk erhvervsliv: El og varmeforsyning skal være fri for fossile brændsler i 2035, hele energisystemet i 2050.KOMMUNERNyt partnerskab for velfærdEn ny regering vil gennemføre et nyt samarbejde med kommunerne. "Partnerskab for velfærd" skal forpligte kommunerne til at øge produktiviteten og bruge skattekronerne bedre. Men samtidig skal staten levere fleksible styringsredskaber og målrettet finansiering.Vi har seks konkrete tiltag, som alle retter sig mod at modernisere og bevare den lokale velfærd.INTEGRATIONPlads til alle, der vilDanmark har brug for en integrationsreform. Nu skal der tages fat. Vi vil stoppe den negative spiral i ghettoerne, bekæmpe enhver tendens til radikalisering og sætte ind mod nydanskeres overrepræsentation i kriminalitetsstatistikkerne.Til gengæld vil vi sikre, at unge indvandrere får en uddannelse, og udrydde enhver diskrimination af nydanskere både på arbejdsmarkedet og i samfundslivet.LIGESTILLINGEt lige og retfærdigt samfundFor Socialdemokraterne handler ligestilling om at skabe et mere lige og retfærdigt samfund. Derfor skal ligestillingen tilbage på dagsordenen med en ny regering.Vi vil sørge for at skabe balance mellem familie- og arbejdsliv, slå ned på vold mod kvinder, prostitution og menneskehandel, få flere kvinder i landets bestyrelser og sikre mænds rettigheder til for eksempel barsel.EUAktiv og ansvarlig europapolitikEn ny regering skal repræsentere Danmark i Europa og genoprette Danmarks ry som en kompetent og progressiv aktør på den internationale scene.En af de første og største opgaver, der venter en ny regering, er det danske EU-formandskab i foråret 2012. Det bliver en stor opgave og en unik mulighed for at være med til at præge Europa.YDEROMRÅDERAktiv hjælp til yderområderneDanmark har udviklet sig mere og mere skævt. Det hører ikke hjemme i et velfærdssamfund. Vi vil undgå at der opstår marginaliserede områder i Danmark, og sætte ind med tiltag, som kan genskabe en positiv udvikling og skabe flere vækstmuligheder i alle egne af Danmark.MILJØ OG NATUREt sundt miljø og en mangfoldig naturSocialdemokraterne vil skabe mere og bedre natur - en større del af Danmark skal være mere vild og mangfoldig natur - rig på dyr, planter, bier og blomster. Og miljøet omkring os skal være sundt for os og vores børn.Derfor har Socialdemokraterne fremlagt en naturvision som skal sikre, at fremtidige generationer også kan have gavn af rent drikkevand og sunde fødevarer. Og som giver danskerne bedre adgang til at opleve naturen på egen hånd.FORBRUGFair ForbrugSocialdemokraterne ønsker at udvide de grundlæggende forbrugerrettigheder med en ny grundlæggende rettighed - retten til at vælge et liv uden farlige kemikalier.Den skal sikre forbrugerne en reel mulighed for at leve sundt og for at vælge sundt på vegne af deres børn. For hvis valget står mellem industriens økonomiske interesser og borgernes sundhed, bør det altid være borgerne, der kommer først.KULTUR OG MEDIERFrihed, fællesskab og kvalitetKulturen udfordrer os. En tur i teatret eller et medlemskab i fodboldklubben er ikke bare glasur på velfærdskagen. Det handler om hvordan vi bruger og udfordrer vores krop og vores sind.Danmark har behov for en ambitiøs og offensiv kulturpolitik, der skaber et stærkere kulturliv i vores samfund og sikrer alle danskere mulighed for at deltage i det kulturelle liv.ÆLDRETryghed for ældreVi skal sikre, at alle ældre får en værdig og ordentlig behandling. Det gælder især de ældre som, på grund af deres alder, er blevet mere afhængige af hjælp fra andre og fra samfundet.Desværre rammer regeringens plan om nulvækst de ældre hårdt. Kommunerne har i 2011 planer om at spare 300 mio. kr. på ældreområdet på trods af et stigende antal ældre.BØRNAlle børn på 1. holdetUligheden i Danmark er voksende og stadig flere børn lever i fattigdom og risiko for at blive sat uden for resten af samfundet.Socialdemokraterne mener, at vi som samfund har et særligt socialt ansvar for de udsatte børn. Det handler om at skabe tryghed og muligheder for alle børn, bryde den negative sociale arv og tage de udsatte børns situation alvorligt.RETSPOLITIKKriminalitet - konsekvens og forebyggelseMens flertallet af unge aldrig har været mere lovlydige, er et mindretal kraftigt involveret i den mest farlige kriminalitet.Hvor familierne svigter, må samfundet træde til med den opdragelse og de rammer, de unge ikke får med hjemmefra. Det er samfundets ret og samfundets pligt. De unge kriminelle skal simpelthen lære at opføre sig ordentligt - samtidig med at de støttes til at få en ordentlig fremtid.UDENRIGSPOLITIKEn aktiv udenrigspolitikDanmarks udenrigspolitik bør bygge på, at alle mennesker er født lige og bør have de samme rettigheder og udviklingsmuligheder. I sidste ende sikres vi bedst ved at vi opbygger en verdensorden baseret på ret frem for magt.Samtidig har vi pligt til at tage hånd om de danske soldater, der er udsendt til verdens brændpunkter for at forsvare disse værdier - også når de vender hjem.BOLIGPOLITIKBoligpolitik med tryghed og frihedSocialdemokratiet vil undgå at flere boligområder bliver til ghettoer, ved at sikre blandede boligområder, når der bliver bygget nyt i kommunerne.Når der bygges nyt, skal en vis procentdel af boligmassen være almene boliger, så der ikke er nogen kommuner, der kan køre på frihjul i forhold til den boligsociale opgave.FORSKNINGØget samarbejde om forskningDe danske universiteter bliver ramt af nedskæringer og mere og mere intern konkurrence. Socialdemokraterne er ikke enige i den strategi. De danske universiteter skal i stedet samarbejde om at blive de bedste, så vi kan konkurrere med udlandet.2