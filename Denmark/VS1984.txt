VS-VALGPROGRAM

Et afgørende valg - Schlüter skal væk!
Regeringen har udskrevet et valg på finansloven, og den økonomiske politik. Den skulle 
ikke nyde noget af et raketvalg.
Socialdemokraterne har hele tiden vaklet i spørgsmålet om at vælte regeringen. De 
undlod at gøre det på oprustningen og raketterne. Socialdemokratiet har på den ene side 
været presset af fagbevægelsen. SiD, hvis medlemmer i særlig grad er blevet ramt af 
indkomstpolitikken, har krævet valg. Og på den anden side en parlamentarisk taktik, 
gående ud på at komme ind i varmen hos de borgerlige. Vi har allerede nu set, hvordan 
Socialdemokratiet har bejlet til de borgerlige og afvist samarbejde med venstrefløjen. 
Med denne taktik har partiet overladt initiativet til højrefløjen.
Schlüter og hans regimente har i den tid, den har siddet ved magten, klart vist hvilke 
politiske perspektiver, der arbejdes efter: borgerlig klassepolitik og styrkelse af egoismen. 
En politik - vendt mod almindelige lønmodtageres løn- og arbejdsforhold, flere 
arbejdsløse, flere på bistands- og varig hjælp, flere i fængslerne, flere på 
sindssygehospitalerne og hospitaler, flere knipler til politiet. Der er tale om en 
systematisk smadring af menneskelig værdighed, værdier, psykiske og sociale ressourcer 
- en ødelæggelse af menneskelige behov og muligheder.
VS har konsekvent bekæmpet denne politik i og udenfor Folketinget. Det vil vi fortsat 
gøre.
VS går til valg på et alternativ til den førte borgerlige politik og dens "kriseløsninger". 
VS går til valg på:
- bekæmpelse af arbejdsløsheden
-  mod indkomstpolitik
- genopretning af de sociale ydelser
- en skattereform, bl.a. beskatning af fonde, fjernelse af fradragene
fjernelse af erhvervstilskudene 
- kamp mod oprustning og raketter
- mod A-kraft, for et bedre og sundere miljø
- forsvar for de demokratiske rettigheder 
- nej til et reklamestyret TV-2 
- bedre uddannelsesmuligheder
VS ønsker selvfølgelig, at de borgerlige går tilbage ved valget, så der ikke dannes en ny 
borgerlig regering eller en regering her over midten. En styrkelse af venstrefløjen er 
imidlertid en forudsætning for at forhindre Socialdemokratiets højremarch og frieri til de 
borgerlige.
Det egentlige alternativ til Schlüter og det kapitalistiske system med kriser og 
arbejdsløshed er venstrefløjen og de folkelige bevægelser, der arbejder for et socialistisk 
samfund, som bygger på folkelig selvforvaltning. Et samfund uden arbejdsgivere og 
bureaukrater, hvor ingen tjener på andres behov. Et samfund, hvor der produceres for 
menneskelige behov og ikke for profit.
Vi kan ikke stemme os til socialismen ved dette valg. Vi kan ved stemmeafgivningen 
være med til at give et kraftigt ryk til venstre, som kan være med til at sikre et politisk 
sporskifte, der er udtryk for en en alternativ udvikling i '80erne - en udvikling med nye 
muligheder.
Det er et afgørende valg, vi skal have den 10. januar, ved starten på 1984, hvor valget er 
placeret næsten symbolsk.

De borgerlige har ingen løsning på samfundets krise!
Schlüter fortsætter linien med at forkæle det private erhvervsliv og velhaverne. 
Erhvervslivet har fået foræret milliarder, men borgerskabet har ikke brugt milliarderne til 
at skabe nye arbejdspladser. Derimod har de hellere villet spekulere i statsobligationer, 
hvis renter først og fremmest bliver betalt af lønarbejderne.
Statstilskuddene til erhvervslivet er større end de produktive investeringer i industrien.
En sådan politik vil VS bekæmpe.
Schlüter's motto har været, at der skulle spares, hvorefter han har angrebet lønarbejderne: 
suspenderet dyrtidsordningen, lavet indgreb i dagpengeretten, indført karensdagen og 
lønstigningsramme på 4%. De svageste grupper har specielt måttet holde for gennem 
udhuling af bistandshjælpen og indførelsen af den nye fattighjælpstakst.
Gennem denne politik er det kun lykkedes regeringen at undgå en yderligere stigning i 
statens underskud, som er på ca. 60 milliarder. Der skal ikke meget fantasi til at forestille 
sig, hvilken social elendighed der skal skabes, hvis vi skal følge Schlüter's vej ud af 
krisen.
De offentlige nedskæringer på hospitaler, i folkeskolen og i institutionerne fører til øgede 
udgifter til arbejdsløshedsunderstøttelse og bistandshjælp. Fremskridtspartiets krav om 
yderligere asociale besparelser på 10 milliarder kr. i den offentlige sektor er et varsel om 
Schlüter's kommende nedskæringer.
Venstre har stillet forslag om at indføre bloktilskud til A-kasserne. Hver A-kasse vil få et 
beløb pr. medlem uanset antallet af arbejdsløse. Det vil få alvorlige konsekvenser for 
både arbejdsløse og arbejdende. De arbejdsløse i A-kasser med stor arbejdsløshed som 
f.eks. SiD, KAD og byggefagene vil kun få en understøttelse, der er langt mindre end den 
nuværende. Og de borgerlige har stillet forslag om beskatning af strejkekasserne.
Gennemførelsen af en sådan politik vil føre til løntrykkeri og undergravelse af de faglige 
rettigheder, som det har taget arbejderklassen årtier at tilkæmpe sig. Så asocial og 
fagforeningsfjendsk er konsekvenserne af Schlüter-regeringens sparepolitik.
Schlüter-regeringens indkomstpolitik har ikke hjulpet på arbejdsløsheden. 
Indkomstpolitik fører til reallønsfald og knægtelse af faglige rettigheder såsom 
kriminalisering af blokadevåbenet med øget politivold og vilkårlige arrestationer til følge. 
Vi har sidst set dette eksemplificeret i forbindelse med blokaden mod La Cabana i 
Herning.

Det er ikke Schlüter's egne ideer. Overalt i den kapitalistiske verden føres der 
indkomstpolitik. Overalt forsøger borgerskabet at skære lønningerne ned.
Både borgerlige og socialdemokratiske regeringer har i det sidste årti ført indkomstpolitik 
og søgt at løse kapitalismens krise ved at styrke de danske kapitalisters profitmuligheder 
og konkurrenceevne overfor udlandet - og at lade arbejderklassen og de dårligst stillede 
betale. Arbejdere er blevet tvunget til at konkurrere med hinanden på tværs af 
landegrænser, om hvem der vil acceptere de laveste lønninger og de dårligste levevilkår 
for at undgå fyringer og arbejdsløshed.
Forslaget til finanslov for 1984 er en direkte fortsættelse af den politik, der har været ført 
det sidste år.
Socialdemokratiet: Opposition uden alternativ
Efter næsten 11/2 år i opposition har Socialdemokratiet intet alternativ til Schlüter. 
Socialdemokratiet tror også, at kapitalen kan producere os ud af krisen. Erhvervsstøtte, 
indkomstpolitik og offentlige nedskæringer er også de centrale elementer i 
Socialdemokratiets økonomiske politik. Sidste år stemte Socialdemokratiet for den værste 
finanslov i mands minde. En finanslov, som indeholdt alle besparelserne.
Socialdemokratiet har ikke ønsket et opgør med borgerskabet. I samarbejdets navn har 
arbejderklassen måttet bære krisens byrder. Den socialdemokratiske regering forsøgte at 
fastholde arbejderklassen i den statslige nedskæringspolitik og indkomstpolitik. 
Fagtoppen sikrede roen på arbejdsmarkedet, når politikken skulle gennemføres.
Den socialdemokratiske politik har skabt forvirring og usikkerhed i arbejderklassen. 
Socialdemokratiet har således banet vejen for Schlüters langt dybere og mere og mere 
asociale angreb.
Dette valg skal bruges til at pege på, at heller ikke den socialdemokratiske politik er 
løsningen for arbejderklassen. Jo mere vi dukker nakken, jo flere forringelser 
borgerskabet sætter igennem, jo flere vil de have. Det er skruen uden ende.
Regeringsspørgsmålet
VS ønsker venstrefløjen styrket mest muligt. Det betyder selvfølgelig, at vi ønsker et 
arbejderflertal. Men dette arbejderflertal skal udnyttes til et pres på Socialdemokratiet. Vi 
vil ikke give dem et nemt påskud til at gå til bal i den borgerlige.
VS vil ikke være et sikkerhedsnet i et arbejderflertal. Vi stiller en række mindstekrav til 
en socialdemokratisk mindretalsregering. Bl.a. vil vi ikke under nogen form være med til 
indkomstpolitik, vi vil afskaffe karensdagen, den varige fattigdomshjælp, forringelserne i 
understøttelsen, vi går ind for genindførelse af fuld dyrtidsregulering, 35 timers 
arbejdsuge med fuld lønkompensation, væk med blokadecirkulære, sultecirkulære, 
løntrykkercirkulære og nej til raketterne.
VS ønsker sammen med den øvrige venstrefløj at blive enige om sådanne mindstekrav, 
som kan lægge pres på Socialdemokratiet og som kan skabe mobilisering på 
arbejdspladserne og i de folkelige bevægelser.
Kampen i hverdagen har afgørende betydning for, hvad vi kan opnå på valgdagen.
Bekæmp arbejdsløsheden - ikke de arbejdsløse
Arbejdsløsheden er uden sammenligning det største sociale problem, i særlig grad 
ungdomsarbejdsløsheden og kvindearbejdsløsheden. Bekæmpelsen af arbejdsløsheden og 
dens virkninger må derfor have den ubetinget højeste prioritet blandt de hjemlige 
økonomiske sociale problemer.
Arbejdsløsheden er et redskab for arbejdsgiverne til at gennemtrumfe lønsænkning, 
forringelser i arbejdsmiljøet og en mere profitabel produktion. Derfor er kampen mod 
arbejdsløsheden hele arbejderklassens problem.
Schlüterregeringens politik rammer i første række de svagest stillede grupper, der 
samtidigt har sværest ved selv at forsvare sig. De stigende sociale og økonomiske 
forskelle mellem dem, der er i arbejde og dem, der er arbejdsløse eller på bistandshjælp, 
må afgørende ændres.
VS vil sætte alle kræfter ind på, at arbejdsløse og sociale klienter skal have umiddelbar 
ret til faglig organisering og ydelser skal være på dagpengeniveau.
Fabrikslukninger og fyringer skal bekæmpes med alle midler, om nødvendigt med 
arbejdspladsbesættelse og nationalisering.
Forsvar reallønnen
VS er altid imod den politik, hvor de rige rotter sig sammen mod de fattige. Vi vil 
ophæve karensdagen og andre indgreb i dagpengene, fattighjælpen og sultecirkulæret, 
nedskæringerne i bloktilskuddene, indgrebene i eksklusivaftalerne og nedskæringerne 
overfor studerende og pensionister.
VS kræver fuld og ens dyrtidsdækning til alle, 1,60 kr pr, time.
Reallønnen skal sikres gennem fælles kamp mellem arbejdende og arbejdsløse på tværs 
af faglige skel.
VS kræver arbejderstyret uddannelse i arbejdstiden, startende med 200 timer om året, 
betalt af arbejdsgiverne.
Der er især behov for en særlig indsats for at sikre ungdommens levevilkår og 
rettigheder. I og udenfor Folketinget arbejder VS for:
-	sikring af arbejdspladser til unge på normale betingelser gennem indførelse af 
ungdoms- og kønskvoteringsordninger. 
-	indførelse af løn på EFG-basisåret og sikring af praktikpladser gennem pålæg til 
arbejdsgiverne.
- afskaffelse af sultetaksterne til fordel for ret til umiddelbar organisering og ydelser på 
dagpengeniveau.
- forbedring af uddannelsesstøtten med en egentlig uddannelsesløn som mål.

Disse krav er ganske vist helt eller delvist i modstrid med de besiddendes profitintereser, 
men det gør dem ikke mindre nødvendige. De kan kun kæmpes igennem på trods af 
borgerskabet og de konservative politiske kræfter. Forudsætningen er magtfulde aktioner, 
omfattende pres - og aktiv støtte fra VS i og udenfor Folketinget.
Hvis det alene står til Socialdemokratiet, bliver kravene hverken helt eller delvist 
gennemført, uanset hvem der sidder på regeringstaburetterne.
Ned med arbejdstiden
Både i og udenfor Folketinget slås VS for en 35 timers arbejdsuge. Arbejdstiden skal 
nedsættes med fuld lønkompensation. Derefter er målet 30 timers arbejdsuge. Kravet skal 
gennemføres ved nedsættelse af den daglige arbejdstid. Formålet er både at sikre flere 
arbejdspladser og at sikre mere fritid til alle.
Overarbejde og skifteholdsarbejde skal begrænses til det strengt samfundsmæssigt 
nødvendige. Der skal ske tvungen afspadsering af dette. Ledigt arbejde skal anvises efter 
"længst ledig - først i arbejde"-princippet, og anvisningsretten skal tilbage til 
fagforeningerne.
Der er ingen garantier for at disse krav vil sætte flere i arbejde. Det så vi med 
efterlønsordningen. Derfor skal der kæmpes for en mere solidarisk fordeling af det 
eksisterende arbejde og fratage arbejdsgiverne muligheden for at spille de enkelte 
lønarbejdergrupper ud mod hinanden.
Sæt fornuftigt arbejde i gang
VS vil øge beskæftigelsen, ikke som et mål i sig selv, men til opfyldelsen af vigtige 
behov, der ikke betyder miljøsvineri eller privat kapitalisering.
Der er ledige hændernok. VS foreslår bl.a.:
- forøgelse af det statsfinancierede almennyttige byggeri. Kravet er opfyldelse af 40.000 
boliger pr. år.
- omfattende sanerings- og byfornyelsesarbejde på lejernes betingelser.
-	initiativer til fordel for den kollektive trafik, så denne udvikles til et reelt 
alternativ til privatbilismen. 
-	udvidelse af forskning og investering i alternative vedvarende energiformer.
- øget forskning i nye energiformer og arbejdsmiljø.
- afskaffelse af ventelisterne til daginstitutionerne ved at bygge flere institutioner.
- forbedringer i folkeskolen ved nedsættelse af klassekvotienterne og flere lærere.
- forøgelse af den forebyggende indsats mod bredsnedbrydning på arbejdspladserne, i tra 
ken og i boligmiljøerne.
- opbygnings af en decentral opsøgende fore genne sundhedstjeneste, herunder arbejders 
bedriftssundhedstjeneste.
- udvikling af genbrugsproduktion og gengav delse.
- bekæmpelse af miljøforureningen.
- større forskning i samfundsnyttige, holdbare og
ressourceøkonomiske produkter og teknologi under fagbevægelsens kontrol.
VS stiller som betingelse for at støtte beskæftigelsesprojekter, at arbejdet sker på 
overenskomstmæssige betingelser, og VS var derfor - i modsætning til SF - imod 
martspakken i 1982, hvor løntrykkericirkulæret i virkeligheden blev stadfæstet ved lov.
VS har altid været imod de opsvulmede statsinstitutioner med deres bureaukrati og 
umyndiggørelse. Vi går ind for færre udgifter til hospitalsvæsen og medicin - men først 
når der er gennemført bedre arbejdsmiljø og mindre forurening, mindre knokler og stress, 
bedre boliger, mere kollektiv trafik og mere opsøgende, forebyggende sundhedstjeneste. 
Årsagerne skal fjernes først!
Regeringens privatiseringstanker er vi totalt imod. Konsekvenserne af disse er alene 
forringelse af den offentlige service og forringelse af arbejdsvilkårene for de ansatte.

Stop oprustningsvanviddet - ud af NATO
Kampen mod opstillingen af de 572 Pershing II og Krydsermissiler skal fortsætte og 
kravet om at få skrottet de allerede opstillede må forstærkes.
Sideløbende med aktiviteterne mod de 572 raketter, må fredsbevægelsen rette kampen 
mod de forhold, der mere direkte inddrager Danmark i oprustningen. Det gælder f.eks. 
forstærkningsaftalerne. Danmark har indgået aftale med USA om at modtage 3-5 
eskadriller fly allerede i en krisesituation. Dertil kommer de nye NATO-forstærkninger 
på 13.000 engelske soldater og 40.000 US-mariner til indsats i Danmark og Norge. 
Garantien for, at disse fly ikke medbringer A-våben kan ligge på et meget lille sted. 
Tværtimod har USA's tidligere udenrigsminister Alexander Haig sagt, at US-mariner 
altid medbringer A-våben.
Forstærkningsaftalerne må væk. De er en alvorlig hindring for, at Norden kan blive en 
atomvåbenfri zone, et krav, som VS støtter, fordi det er et led i kampen mod 
oprustningsvanviddet. Det er samtidig et brud med NATO og dets krav om opstilling af 
atomvåben i Danmark i en konfliktsituation.
Den opgave, som følger i naturlig forlængelse af kampen mod de 572 raketter, er en 
kamp for at få Danmark til at sige nej til førstebrug af atomvåben. De 572 raketter er 
nemlig det første element i en lang serie af nye våben (bl.a. MX, Trident II, Stealth, 
luft/søbaserede krydsermissiler), som alle er udtryk for en ændret vestlig 
atomkrigsførsels-strategi: en strategi baseret på førsteslags-princippet.
VS er overhovedet modstander af oprustning og af ethvert atomvåben uanset hvor det er 
produceret og uanset hvor det er placeret. Derfor deltager vi i enhver kamp for 
nedrustning - hvad enten den er ensidig eller gensidig.
Danmark må overhovedet ud af NATO, for NATO truer befolkningernes sikkerhed. 
Langt fra alle problemer vil være løst uden for NATO, men der vil være betydelig bedre 
muligheder for at føre en selvstændig udenrigs- og sikkerhedspolitik. En politik, der bl.a. 
lægger vægt på nedrustning og støtte til befrielseskampene i den 3. verden.
Ud over at krisen skaber massearbejdsløshed i den vestlige verden og øger sult og 
grænseløs elendighed i den tredje verden, så trues vi nu også af krig, der kan blive 
altødelæggende. Derformå vi også være med til at støtte de frihedsbevægelser i den 3. 
verden, som ønsker at løsrive sig fra dette imperialistiske system. Fredsarbejdet er således 
også at deltage i det solidaritetsarbejde, som støtter genopbygningen af Nicaragua og 
forsøger at forhindre en USA-invasion i Mellemamerika.

Forsvar retsbeskyttelsen og de demokratiske rettigheder
I et klassesamfund som vores, hvor den økonomiske magt på mange måder står over det 
politiske demokrati, kan retsbeskyttelsen og de demokratiske rettigheder aldrig blive ens 
for alle. Der er frihed til at udbytte andre, men ikke til at modsætte sig udbytningen (ved 
strejke eller blokade f.eks.). En beskeden tagselvdemonstration mødes med kolossalt 
politiopbud og vilkårlige anholdelser, mens alvorlig økonomisk kriminalitet begået af 
erhvervsfolk behandles med fløjlshandsker. Havnearbejderen Karl Jørgensen sættes 
uberettiget et halvt år i fængsel, Trigon-rederen lader man løbe.
Det borgerlige retssystem er en klassejustits.
Men den retsbeskyttelse og de demokratiske rettigheder, som trods alt findes, har VS 
forsvaret mere ihærdigt end nogen.
Statsmagtens overgreb mod den enkelte har vi vendt os imod, uanset om det drejede sig 
om registermisbrug eller politiovergreb, og uanset om den forurettede stod til venstre 
eller højre (Hans Hetler f.eks.). Og det vil vi fortsat gøre.
Politiet skal under kontrol, og det skal sikres, at reglementerne overholdes.
Rigspolitichefens kundgørelser skal offentliggøres, så enhver kan deltage i kontrollen af 
politiet.
Lokalnævnene skal afskaffes og erstattes af en uafhængig politiombudsmand til 
behandling af klager over politiet.
Der skal gennemføres forbud mod politiprovokatører, isolationsfængsling, 
udmattelsesafhøringer, mindskede beviskrav, anvendelse af anonyme vidner og 
manipulation med vidneudsagn.
Vilkårlige masseanholdelser, "forebyggende anholdelser" og uskadeliggørelsesarrest, 
som er taget i brug i den seneste tid, især i forbindelse med demonstrationer og faglige 
konflikter, og som der ikke er mindste retsgrundlag for, skal øjeblikkelig bringes til 
standsning.
Adgangen til "retshåndhævelsesarrest" (Karl Jørgensen) skal ikke udvides, som foreslået 
af regeringen, men fjernes helt.
Politiets registreringer skal begrænses til de tilfælde, hvor der er grundlag for at rejse 
tiltale, og skal øjeblikkelig slettes, hvis der ikke idømmes straffedom.
Strejke- og blokaderetten skal genvindes, hvilket
  

kun sker ved at disse kollektive demokratiske rettigheder bruges igen og igen, uanset om 
kapitalen anerkender dem.
De borgerlige har stor sympati for demokratiske rettigheder, når bare det er i Polen. VS 
vil have demokratiske rettigheder både i Polen og i Danmark.

Stop A-kraften
Regeringen lægger op til en afgørelse om A-kraft i 1984. VS har som eneste parti altid 
konsekvent været imod indførelse af A-kraft i Danmark. VS opfordrer til aktivt at 
imødegå kapitalens og de borgerlige partiers offensiv for A-kraft og ved en 
folkeafstemning at stemme NEJ, fordi:
- A-kraft værker aldrig kan sikres 100% mod radioaktivt udslip.
- atomaffaldet vil afgive stråling i århundreder uanset deponeringsform.
- arbejdere på A-kraft-værker arbejder i konstant strålingsfare.
- kravet til beskyttelse af A-kraftværker vil styrke politistats-tendenser.
- A-kraft vil øge afhængigheden af de internationale energimonopoler.
- A-kraft teknologien er uigennemskuelig og umuliggør lokal folkelig kontrol.
- der er fremlagt realisable alternative energiplaner uden A-kraft.

Udnyttelsen af olie og naturgas i Nordsøen skal ikke overlades til A. P. Møller i 
samarbejde med internationale energimonopoler. I stedet vil VS have Nordsøenergien 
nationaliseret, så den kan indgå i en samfundsmæssig planlægning, der lægger 
hovedvægten på miljø- og ressourcehensyn.
Elselskaberne arbejder på, at områder, der hverken skal have fjernvarme elle naturgas, 
skal forsynes med elvarme. VS vil have varme fra alternative energikilder. VI siger stop 
for alle planer om nye store kulkraftværker. De eksisterende anlæg skal nedtrappes og 
erstattes af små decentrale kraftvarmeværker, som skaber mindre forurening, bedre 
energi-udnyttelse og større lokal indflydelse.
Stop forurening og miljøforrringelser
Når det private erhvervsliv jagter størst mulig fortjeneste, kommer miljøhensynene i 
sidste række. Derfor kan miljøkampen ikke overlades til erhvervslivet eller de partier, der 
sætter hensynet til "konkurrenceevnen" over alt andet.
Virksomhederne skal betale 100% for deres forurening: rensning af spildevand, 
destruktion af kemikalieaffald m.m.
VS afviser indvendinger om svækket konkurrencedygtighed og dalende rentabilitet i 
forbindelse med arbejdsmiljøet og miljøet i det hele taget. Sundhed og
godt miljø er livskvaliteter, der ikke kan købes for dyrt.
I tilfælde, hvor miljøkrav og beskæftigelsesinteresser støder sammen, må alle muligheder 
for en løsning, der tager begge hensyn, undersøges. Men hvis konflikten ikke kan løses, 
sætter VS miljøhensynet øverst. Liv og helbred går forud for arbejde og løn.
Der må brede folkelige initiativer til, ellers sker der intet.
VS arbejder i og uden for Folketinget for:
- forhåndsgodkendelse af alle kemiske stoffer på arbejdspladserne.
- stop for industriens forurening.
- afskaffelse af overflødige/forhåndsgodkendelse af anvendte tilsætningsstoffer i maden.
- effektiv rensning af storbyernes affald.
- forebyggelse af forureningen af grundvandet (bl.a. nitrat)
-	effektive indgreb mod tungmetalforureningen. 
-	effektiv indsats mod svovlforureningen i luften.

VS kræver en ren jord, en ren luft og rent vand.


VS er imod TV-2 og bredbåndsnet
Dansk TV kan blive bedre, men konkurrence vil ikke i sig selv forbedre kvaliteten. Mere 
TV giver ikke bedre TV. Dansk TV kan gøres bedre ved at åben for bredere 
befolkningsgruppers deltagelse i programmerne.
VS ønsker oprettelse af brugerstyrede Tv-studier og videoværksteder, og at fagbevægelse 
og de folkelige bevægelser i højere grad inddrages i programlægningen. De 
igangværende forsøg med brugerstyrede lokalradioer skal udvides og fortsætte.
VS er imod indførelse af et bredbåndsnet i den nuværende situation. Det vil kræve meget 
store investeringer - 4-5 milliarder kr. - og vil kun skabe få arbejdspladser. Det vil i dag 
blive til gavn for arbejdsgiverne og styrke den centralisering af samfundet, som VS er 
imod.
 
Derfor VS!
VS er det parti i Folketinget, der mest konsekvent har bekæmpet den borgerlige politik. 
VS har peget på, at det egentlige alternativ ligger uden for Folketinget, hos lønarbejderne 
og bevægelserne. Det er der forandringerne kan presses igennem, så de også får et 
parlamentarisk udtryk, som vi har set omkring raketterne. VS har praktiseret dette 
samarbejde med bevægelserne uden for Folketinget, og hele tiden forsøgt at støtte deres 
kamp gennem arbejdet i Folketinget. VS har taget sager op som ingen andre partier tager 
op: politibrutaliteten, ind vandrerspørgsmålet, de indsatte i fængslerne, de sindslidende 
osv. Alle de allersvageste grupper, som der ikke ligger Galluptal i at støtte. VS har været 
med til at holde vandene åbne, så de ikke helt frøs til is. Vi har været drivende i at få 
ændret opinionen på spørgsmål som A-kraft, indvandrernes forhold, børnepolitikken, de 
demokratiske rettigheder, rettigheder, A. P. Møllers hånd- og halsret over Nordsøolien, 
skattefiduserne, rentefradragsretten, pensionskassebeskatningen kassebeskatningen osv.
De borgerlige og magthaverne havde haft det betydeligt lettere uden VS i Folketinget. De 
svageste grupper havde manglet et talerør uden VS i Folketinget. Derfor er det afgørende; 
at VS fortsat er i Folketinget, gerne styrket efter valget den 10. januar.

