
Det går Det Konservative Folkeparti til valg på. 
31. oktober 2001

Endelig kom folketingsvalget. Nu har Danmark levet med den forkerte regering i otte år. Nu er det nok. 
Danmark har brug for en borgerlig regering. 

Regeringen er gået til valg på bekæmpelsen af terror og ekstremisme. Det Konservative Folkeparti er enig 
i, at der skal ske opstramninger både på Justitsministerens såvel som på Indenrigsministerens område. 
Men regeringens udspil er præget af mangler. Der er ikke initiativer til at lette udvekslingen af de nød-
vendige efterretninger med andre landes efterretningstjenester, og der bliver intet gjort for at bremse til-
strømningen af asylansøgere. 

Valgkampen skal handle om de problemer, som danskerne har inde på livet. Terrorbekæmpelsen er vigtig, 
men den må ikke skygge for de mange væsentlige samfundsopgaver, hvor den nuværende regering er kørt 
uhjælpeligt fast. Det Konservative Folkeparti har vilje til fornyelse. Vi ønsker et regeringsskifte:

Fordi syge skal behandles straks
Danmark skal igen have verdens bedste sundhedsvæsen. Det Konservative Folkeparti vil ikke acceptere 
ventelister for livstruende sygdomme. Vi vil sikre lynbehandling. Derfor vil vi give alle patienter en be-
handlingsgaranti. Hvis det offentlige sygehusvæsen ikke kan behandle inden for en rimelig tid, skal pati-
enten tilbydes behandling på et privat eller udenlandsk sygehus. Det Konservative Folkeparti er klar over, 
at et bedre sundhedsvæsen koster penge, og vi er klar til at bevilge de penge. Der skal uddannes flere læ-
ger og sygeplejersker, og de skal have bedre mulighed for efteruddannelse. Vi vil finansiere moderne ud-
styr og sikre, at det bliver udnyttet døgnet rundt. 

Fordi vi skal have en stram og retfærdig udlændingelov
I Danmark har vi taget imod for mange fremmede. Og ofte de forkerte. For hver flygtning i Danmark 
kunne vi hjælpe tifold flere i flygtningelejrene med mad, husly, varme og beskyttelse mod krig. Også det 
stigende antal af familiesammenføringer lægger beslag på alt for mange ressourcer.
Der er enormt behov for hjælp ude i verden. Danmark skal yde sit. Det er vores ansvar som et rigt land at 
hjælpe de fattige og mennesker på flugt. Men asyl eller opholdstilladelse i Danmark er ikke det bedste til-
bud. Vi foreslår, at udlændingeloven strammes op. Færre skal have ophold i Danmark. Til gengæld skal 
vi sammen med de andre rige lande give meget mere hjælp til flygtningene i FN’s lejre i brændpunkterne. 

Fordi det er for let at få dansk statsborgerskab
Det Konservative Folkeparti vil stramme reglerne for tildelingen af dansk statsborgerskab. Det er ikke 
noget, man skal kunne få per automatik, men noget man skal gøre sig fortjent til gennem sine holdninger 
og handlinger. Vi vil ikke give dansk statsborgerskab til mennesker, der har begået grov kriminalitet. Vi 
vil ikke give statsborgerskab til mennesker, der tidligere er blevet udvist af Danmark. Vi kræver, at alle, 
der vil være danske statsborgere, har opført sig ordentligt, kan tale og læse dansk og forstår danske værdi-
er. Derfor skal alle i ansøgningsperioden gennemgå et kursus på dansk i historie, samfundsfag og demo-
krati. Et kursus, der naturligvis skal afsluttes med en prøve.

Fordi skatten på løn er for høj – skatten skal ned
Vi konservative vil have skatten ned. Danskerne skal have mere ud af at give den en ekstra tørn. 
Det skal naturligvis kunne betale sig arbejde, og belønningen skal falde ganske kontant.
Derfor vil Det Konservative Folkeparti fjerne mellemskatten. Ni ud af ti fuldtidsbeskæftigede vil få en 
skattelettelse. Vi kan gøre det, vi kan finansiere det, og det vil skaffe, hvad der svarer til 50.000 ekstra ar-
bejdspladser i Danmark.

Fordi voldsmænd skal dømmes langt hårdere
Det Konservative Folkeparti vil have mere konsekvens i den danske retspolitik. Vi vil have skærpet straf-
fene for meningsløs vold, voldtægt og anden kriminalitet, der går ud over sagesløse mennesker. I mod-
sætning til regeringen har vi ikke brug for avisoverskrifter for at handle. Vi har længe villet have det dan-
ske strafniveau for voldtægt op på siden af vore nabolandes. Vi vil tage langt mere hensyn til ofrene end 
gerningsmændene. Voldsforbrydere har ikke krav på samfundets tolerance. Det har ofrene.

Fordi danske børn har krav på en bedre skolegang
Vi vil genskabe den fælles folkeskole så danske børn, uanset hvor de går i skole. Vi vil sætte dansk, ma-
tematik, engelsk og historie i centrum på de mindre børns skema. Kristendomsundervisningen skal være 
obligatorisk for alle. Vi vil have faste læseplaner og færre eksperimenter. Det skal ikke være overladt til 
den enkelte skole at afgøre, hvor vigtigt det er at lære at læse. Det skal bestemmes centralt, så ens bopæl 
ikke afgør, om man kommer på a-holdet eller b-holdet.

Fordi vi skal behandle vore ældre værdigt
Vi vil give den ældre muligheden for mere indflydelse på eget liv. Vi vil give alle valget mellem offentlig 
eller privat hjemmehjælp. Vi skal selv kunne vælge hvilket plejehjem eller hvilken plejebolig, vi ønsker at 
tilbringe vores alderdom i. Selvstændige mennesker skal ikke underlægges systemer, bare fordi de er ble-
vet ældre.

Fordi skatten på både boliger og biler er for høj
Det Konservative Folkeparti vil sænke boligafgifterne til niveauet før Pinsepakken. Vi vil omlægge regi-
streringsafgiften på biler, så alle biler i snit bliver 15 procent billigere og samtidig belønner dem, der kø-
ber en lille og miljørigtig bil frem for en stor og benzinslugende.

Fordi erhvervslivet skal have frihed til at skabe velfærd
Velfærden skabes ude på arbejdspladserne. Et stærkt erhvervsliv og højt motiverede medarbejdere er le-
verandører af velfærden. Vejen frem er ikke flere skatter og afgifter. Det Konservative Folkeparti vil styr-
ke virksomhederne. Erhvervslivet er ikke et onde. Det er samfundets stærkeste aktiv. Derfor skal vi give 
erhvervslivet de bedste vilkår for at klare sig i den internationale konkurrence. Vi skal have ryddet ud i 
bureaukratiet. En politik, der gavner erhvervslivet og investeringerne, giver i sidste ende større eksport, 
mere indtjening, flere arbejdspladser og mulighed for mere velfærd.

Fordi Danmark skal leve op til sit ansvar i verden
Det er ikke alene på den hjemlige scene, at regeringen har fejlet. Også på de bonede gulve i det internati-
onale går det galt. Vi behøver bare at huske på skandalen om Salman Rushdie, den mislykkede boykot af 
Østrig eller den nuværende udenrigsminister Mogens Lykketofts malplacerede angreb på USA. For ikke 
så mange år siden var det Socialdemokratiet, der i uskøn forening med venstrefløjen og de radikale un-
derminerede dansk sikkerhedspolitik gennem en årelang fodnotepolitik i NATO. Det Konservative Fol-
keparti mener, at NATO-medlemsskabet er udgangspunkt for vor tryghed og at de danske forbehold er i 
vejen for en aktiv dansk sikkerheds- og forsvarspolitik i EU. Forbeholdene over for EU skal væk.



1

1

