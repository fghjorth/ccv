ENDELIG — den 28. oktober — får Vælgerne Lejlighed til ved et Folketingsvalg at skille sig af 
med den Mindretalsregering, som i Strid med Udfaldet af Valget i 1945 kom til Magten. Følgen af 
Regeringens Virksomhed er blevet Hæmning af Landets virkelige økonomiske og sociale 
Genopbygning. Følgen er blevet, at Danmark ikke på værdig Måde hævder sin genvundne 
Uafhængighed. Følgen er blevet en Forsyningssituation, dårligere og mere kaotisk end i 
Besættelsestidens værste År, med en så uretfærdig Fordeling af Livsfornødenhederne, at Arbejdere 
og ligestillede mangler det nødvendigste, medens Velhaverne svælger i Overflod. Følgen er blevet 
Opløsning og Splittelse i det politiske Liv, medens Folkets Tillid til Statsstyret svækkes. Samtidig 
forkyndes det såvel af Regeringen som fra anden Side, at kun Dollarlån på ødelæggende Betingelser 
og øget Afsavn for det danske Folk kan redde Landet fra den totale Katastrofe.
MEN DETTE ER IKKE NØDVENDIGT
Danmark er hverken svagt eller i nogen Tvangssituation. Gennem Frihedskampen viste Folket både 
Vilje og Evne til Selvhævdelse. Vort Land er heller ikke fattigt. Folket er både dygtigt og 
arbejdsomt. De nære Forhold kan forbedres, og de udenrigske Vanskeligheder overvindes, når 
Danmark får en Regering, der fører en Politik i Overensstemmelse med Folkets Vilje.
HVILKEN POLITIK HAR DANMARK DA BRUG FOR I DAG?
Danmark har Brug for En Udenrigspolitik. som sikrer Landets Frihed og Uafhængighed, og 
hvorved Danmark som Medlem af De forenede Nationer medvirker til at sikre Freden og at udrydde 
Fascismen og Nazismen, hvor den endnu findes. Danmarks Forsvar må i Overensstemmelse hermed 
organiseres uafhængigt af nogen Stormagtsgruppering og med Mandskabsstyrker og Udgifter 
afpasset efter Landets Evne, samtidig med, at det gives større Slagkraft gennem Udbygning af 
Hjemmeværnet. En økonomisk Politik, som ikke gør Landet fattigt og tvinger det til at gå 
Lånevejen, men som sikrer Landet de nødvendige Varer ved at sprede Samhandelen på de 
Markeder, der kan og vil yde Danmark gode Handelsbetingelser. Der må indføres streng Kontrol 
med Hjemtagninger af al udenlandsk Valuta og træffes Forholdsregler mod Kapitalflugt.
Danmark har Brug for En planmæssig Organisering af Produktionen og dennes Udvidelse, således 
at Råstoffer og Arbejdskraft anvendes, til at frembringe de for Folket og Samfundet vigtigste 
Fornødenheder. Fremme af Boligbyggeriet er endnu en af de allervigtigste Opgaver. Det er 
nødvendigt at bekæmpe det under Venstre-regeringen overhåndtagende Bureaukrati i den offentlige 
Administration.
Danmark har Brug for En Politik, som bryder Monopol-Kapitalisternes Magt. Hertil er effektiv 
Samfundskontrol med alle Monopoler og Nationalisering af de mest monopolise« rede Industrier og 
Pengeinstitutter fornøden.
Danmark har Brug for En jordpolitik, som skaffer Tillægs jord til indeklemte Husmænd. Der må 
fremskaffes Jord til Oprettelse af nye Husmandshjem — først og fremmest ved Konfiskation af 
Nazisters og Landsforræderes Godser.
Danmark har Brug for Ophjælpning af Fiskeriet gennem Statsstøtte til og Begunstigelse af 
Fiskernes Andelsbevægelse. Afsætningen af Fangsten må sikres ved Oprettelse af tekniske Anlæg 
for dens Behandling. Danmark har Brug for En effektiv Priskontrol, som i første Række må være 
vendt mod de store Monopoler. Priskontrollen skal standse Prisstigningerne og gennemføre 
Prisnedsættelser for de vigtigste Forbrugsartikler.
Danmark har Brug for En retfærdig Fordeling af alle Livsfornødenheder.
Alle Nødvendighedsartikler, der er Knaphed på, bør ved en retfærdig Rationering fordeles ligeligt 
til Befolkningen. Princippet „Varen følger Mærket" skal gennemføres overalt, hvor der er Tale om 
Rationering, således at Kunderne ikke bliver stavnsbundne, og at Storhandelen ikke i Ly af dårlige 
„Ordninger" kan opretholde et Monopol.


Danmark har Brug for En bedre Socialpolitik.
Der må garanteres ordentlige Løn- og Arbejdsvilkår i By og på Land og sikres betryggende 
Leveforhold for Gamle. Invalider og Arbejdsudygtige samt indføres en virkelig Forsorg for Moder 
og Barn.
Danmark har Brug for En demokratisk Skattepolitik.
Skalaerne for Stats- og Kommuneskat skal revideres i Overensstemmelse med Pris- og 
Indtægtsniveauets Stigning, så Skattetrykket for de mindrebemidlede lettes, indirekte Skatter på 
Folkets daglige Fornødenheder skal afskaffes, og der må træffes strenge Foranstaltninger mod 
Skattesnyderi. Der bør indføres lige Skat på lige Jord.
Danmark har Brug for At Udrensningen efter Besættelsestiden gøres færdig, at de ansvarlige for 
Landsforræderi og for landsskadelig Politik drages til Ansvar, og at Forsvaret, Politiet, Rets- og 
Embedsmandsvæsenet gennemgribende demokratiseres.
Danmark har Brug for En Grundlovsændring, som sikrer og udvider Folkets Frihedsrettigheder, 
som nedsætter Valgretsalderen til 21 År, og som afskaffer Landstinget.
PÅ DETTE GRUNDLAG kalder vi til Samling i det danske Folk, og på dette Grundlag kalder vi 
Vælgerne ud til Valg. Valget skal ikke blot skaffe Danmark af med en Statsminister, som er blevet 
et Splittelsens Tegn. Valget skal ikke blot befri Landet for Nedskærings-regeringen. Valget skal 
skaffe Forudsætning for, at Danmark får en anden Regering med en Politik i Overensstemmelse 
med Landets Interesser og Folkets Krav. Giv Folket større Indflydelse i det nye Folketing. Sæt flere 
Kommunister derind. SÆT X ved Liste K

