Socialdemokratiets valgudtalelse 1960
Socialdemokratiet vil fastholde og viderefører den fremgangslinie i vor økonomi, der har præget 
årene under flertalsregeringen. Gode tider skal gøres bedre. De muligheder de nye markeder åbner, 
skal udnyttes. Ved at styrke socialdemokratier fremmes:
Høj og stabil beskæftigelse
En positiv kulturpolitik
Lige og øget adgang til uddannelse
Egns- og landsplanlægning
Udvidelse og billiggørelse af byggeriet
Et retfærdigere skatte system
En aktiv social- og familiepolitik
Det politiske demokrati må yderligere udbygges. Socialdemokratiet har tillid til ungdommen og vil 
fremsætte lovforslag om at valgretsalderen nedsættes til 21 år.
Høj og stabil beskæftigelse
En høj og stabil beskæftigelse er et uvurderligt gode ikke alene for samfundet, men først og 
fremmeste gennem den tryghed, den skaber for den enkelte og for hele familien eksistens. Det er i 
årene 1957 – 1960 gjort et betydningsfuldt indhug i arbejdsløsheden hvis årsgennemsnit – fra 
30ernes og 20 – 30 pct. og efterkrigsårenes 10 pct. nu er nået under 5 pct. Den bevidste 
produktions- og beskæftigelsesfremmende politik skal fortsættes og for at komme videre på de 
områder og i de egne hvor arbejdsløsheden stadig problemer for hjem og erhvervsliv. 
Den gode beskæftigelse har betydet at produktionen og vareomsætningen er steget, og 
lønmodtagerne har fået større købekraft. Befolkningens samlede forbrug er ca. 1 pct større end for 3 
år siden. Eksporten er forøget og ny produktion er i gang med det resultat at der betalingsbalancen 
er blevet stadigt forbedret. Danmark har i dag en reserve af fremmed valuta på over 300 mill. Kr.
Fremskridt skaber tillid og optimisme. Det er ikke tilfældigt at de bygges flere fabrikker og købes 
flere maskiner i år end sidste år, og at der indenfor erhvervslivet er udbredte forventninger om 
større omsætning.
Socialdemokratiet tilsiger sin medvirken til at fremgangslinien kan fortsætte. Den 
produktionsfremmende finanspolitik må fastholdes. Den positive erhvervspolitik, der er fastlagt 
gennemførelsen af lovene om afskrivninger og investeringsfonds, ved told-reformen ved 
garantiordningen for landbrugseksporten og ved loven om Danmarks Erhvervsfond, skal føres 
videre til gavn for eksporten. Ved et udvidet samarbejde mellem ledelse og ansatte må det 
tilstræbes, at alle medarbejderes ideer og virketrang bliver nyttiggjort. En positiv kulturpolitik.
Den stærke tekniske udvikling i vor tid åbner nye perspektiver for menneskets levevilkår, men 
rejser, også mange problemer. Det er mere nødvendigt end nogensinde at skabe forudsætningerne 
for et rigere kulturliv, således at kulturgoderne bliver et naturligt led i hverdagen. Den kunstneriske 
udøvelse i dens forskellige former bør fremmes i alle dele af landet gennem forstærket indsats fra 
samfundets side. Støtte til landsdelsscener og landsdelsorkestre bør lovfæstes. Det folkelige 
oplysningsarbejde, herunder det kulturelle arbejde i grænselandet, bør have de bedst mulige 
betingelser.
Lige og øget adgang til uddannelse.
Den hastige udvikling i teknik og samfundsforhold stiller også stærkt øgede krav til den enkeltes 
uddannelse. Det er meningsløst, at værdifulde evner går til spilde. En lige start — uafhængig af 
økonomiske og stedlige forhold — er Socialdemokratiets mål. Der skal skabes et 
uddannelsessystem, som er smidigt nok til at give alle - børn, unge og voksne — den uddannelse og 
udvikling, som til enhver tid imødekommer lyst og evner.
De nye love om folkeskole og ungdomsskole, ændringerne indenfor lærlingeuddannelsen, loven om 
uddannelse af den ikke-faglærte og de forøgede midler til Ungdommens Uddannelsesfond er skridt 
på vejen mod den omfattende udbygning af undervisning og oplysning, som Socialdemokratiet vil 
arbejde videre for, Undervisningspligten må udvides, og økonomiske hindringer for børnenes og de 
unges uddannelse fjernes. Betaling for undervisning og uddannelse må afskaffes. Midlerne til 
Ungdommens Uddannelsesfond bør øges. Uddannelsen må komme alle til gode, der søger den. 
Udbygningen af de tekniske skoler, faglige forskoler, værkstedsskoler, gymnasier og højere 
læreanstalter må sikres og udvikles i et stærkere tempo. Kollegier for lærlinge og studerende må 
bygges i tilstrækkelig omfang.
Forskningen indgår som et vigtigt led i det moderne samfund. Vi har brug for stadig flere 
videnskabsmænd, både humanister og naturvidenskabsmænd, og vore forskningsinstitutter bør 
fortsat udbygges..
Egns- og landsplanlægning.
Det er samfundets opgave at bidrage til at hjem og arbejdsplads placeres rigtigt i forhold til 
hinanden, at der er balance i udviklingen i landets forskellige egne, og at strand og skove holdes 
åbne. Den offentlige anlægsvirksomhed er af afgørende betydning for den produktive udvikling.  
Derfor sker en fortsat udbygning af vore havne, broer og vejanlægs samt af kraftforsyningen.
Loven om sanering af usunde bydele giver mulighed for at fjerne nogle af fortidens skampletter og 
understreger, at spekulation i byggegrunde fremover ikke bør tillades. Det bør sikres, at de 
nødvendige arealer er tilgængelige for bebyggelse — såvel til boliger som til 
erhvervsvirksomheder«
Lovgivningen om egnsudvikling må styrkes med henblik på at videreføre udbygningen af de egne 
af landet, hvor den erhvervsmæssige udvikling er svagest. Udstykningen fortsættes. 
Naturfredningsloven må tages op til revision med det formål at hindre spekulation i vort lands 
naturværdier.
Der bør gives bedre vilkår for fritids- og foreningsliv og for ungdommens idrætsudøvelse.
For at sikre helhedens tarv kræves en egns- og landsplanlægning. Trafikken og bebyggelsernes 
udvikling må samordnes. Herunder må der fastlægges en særlig ordning i hovedstadsområdet.
Udvidelse og billiggørelse af boligbyggeriet.
Socialdemokratiet ønsker den sociale og kulturelle linie i byggeriet fremmet. Der må tilvejebringes 
en større boligbestand, således at ikke mindst de unge — både ægtepar og ugifte — får en rimelig 
mulighed for at skaffe sig eget hjem, Udnyttelse af knaphed på boliger må hindres.
I de sidste to år er der opstået et lejeniveau i nybyggeriet, der ligger væsentlig over, hvad 
byggeomkostningerne betinger. Denne udvikling må ikke fortsætte. Samfundet må medvirke til at 
fremme et byggeri af familieboliger, der forbinder kvalitet og udstyr med den lavest mulige 
bekostning. Med dette formål for øje må Lov om Boligbyggeri i givet fald tages op til revision. 
Socialdemokratiet lægger desuden vægt på, at der gennemføres et byggeri, hvori der er indrettet 
lejligheder for mindstbemidlede og for folke- og invalidepensionister. Der er også et betydeligt 
behov for erstatningslejligheder ved sanering, for byggeri i egnsudviklingsområder og for 
arbejderboliger på landet. Statens støtte til nybyggeriet må tilrettelægges med henblik på en stabil 
byggerytme ligesom der fortsat må gøres en indsats for fælles planlægning og fremme af nye 
byggemetoder.
Retfærdigt skattesystem.
Den gunstige økonomiske udvikling har gjort det forsvarligt at lette indkomstskatterne for små og 
mellemstore Indtægter. Ved en fastholdelse af fremgangslinien i vor økonomi og ved en 
videreførelse af beskatningen af arbejdsfrie indtægter skabes forudsætning for fortsatte 
skattelettelser for arbejdsindtægter.
Tiden er nu inde til en vidtgående forenkling og modernisering af hele vor offentlige administration, 
ikke mindst vort skattesystem. Det er Socialdemokratiets opfattelse, at en omfattende skattereform 
snarest må gennemføres.
Fremover bør skatten for hovedparten af skatteyderne betales, når indtægten tjenes, som skat ved 
kilden. Den skattefrie mindsteindtægt for forsørgere må sættes op til ca. 7.000 kr., så flere små 
indtægter fritages for direkte skat. For indtægter op til ca. 20-25.000 kroner fastsættes skatten til en 
fast procent af den del af indtægten, der overstiger den skattefrie mindsteindtægt. Den progressive
beskatning fastholdes for den del af indtægten, der overstiger 20-25.000 kroner.
Ved en sådan skattereform sikres:
at initiativ og virkelyst får Øget spillerum bl. a. derved, at den den urimelige merbeskatning af 
overarbejde og anden ekstraindtægt ophører,
at de uretfærdige virkninger ved sambeskatning af ægtefæller bortfalder, at byrdefordelingen bliver 
mere ligelig, at kontrollen med indkomstligningen skærpes, at hele skattesystemet bliver mere 
overskueligt og enkelt. Den særlige beskatning af ungdommen bør bortfalde. Den sogne- og 
amtskommunale ejendomsbeskatning bør forenkles.. Afviklingen af den amtskommunale 
beskatning bør fortsættes og der bør lægges loft over bygningsskatterne.
Lejeres bidrag til indvendig vedligeholdelse af deres boliger tilgodeses ved fradrag i den 
skattepligtige indkomst.
Aktiv social- og familiepolitik.
Socialdemokratiet har altid lagt afgørende vægt på, at der sikres tryghed også for dem, der ikke kan 
tage direkte del i produktionen, Børnene, de enlige mødre, de ældre og de syge og svagelige skal 
have andel i den økonomiske fremgang.
Folke- og invalidepensionen er blevet forbedret på væsentlige punkter og bør yderligere forbedres i 
takt med den stigende velstand.
Den nye hjemmehjælp er indført i et stort antal kommuner. En enkepension er gennemført og bør 
snarest udbygges. De evnesvages og sindslidendes kår er forbedret, og børneforsorgen er undergået 
en dybtgående reform.
I arbejdsløshedsforsikringen, sygeforsikringen og ulykkesforsikringen er der indført 
betydningsfulde forbedringer. Hertil må føjes en forbedring af loven om offentlig forsorg. 
Medhjælperloven må erstattes af en moderne beskyttelseslov for ungdommen. Den høje og stabile 
beskæftigelse gør det i dag naturligt og muligt, at enhver, der er handicappet, så vidt kræfterne 
rækker, finder sig til rette i en normal tilværelse. Loven om revalidering er et skridt i denne retning, 
og det er Socialdemokratiets opfattelse, at revalideringssynspunkter fremover må indtage en central 
plads i en aktiv socialpolitik.
Socialdemokratiet lægger vægt på en positiv familiepolitik. De hidtidige skatte- og 
tilskudsordninger til fordel for familier med børn og unge under uddannelse må afløses af direkte 
børnetilskud. Enlige med børn og vanskeligt stillede kvinder må sikres bedre kår. Flere børnehaver 
og fritidshjem bør oprettes.
Forbrugernes interesser må varetages, gennem en lovgivning, der holder en effektiv 
monopolkontrol og udvider kvalitetskontrol, varedeklarationer, datomærkning og kontrol med 
giftmidlers anvendelse i levnedsmiddelproduktion. Det videnskabelige arbejde på forbrugerområdet 
og forbrugeroplysningen bør udbygges..
Internationalt samarbejde.
Danmark bliver i stigende grad led i en verdensomspændende samvirken. Afgørende for 
udviklingen i 60erne er derfor, hvad der vil ske uden for vore egne grænser. Danmark må her inden 
for De forenede Nationer, og som partner i det vestlige samarbejde gøre sit til, at enhver reel 
mulighed for international afspænding og afrustning udnyttes. Socialdemokratiet kræver på linie 
med de øvrige nordiske landes arbejderbevægelser, at alle prøveeksplosioner af atom- og andre 
kernevåben forbydes. Så længe international afrustning ikke er gennemført, er opretholdelsen af et 
militært og civilt forsvarsberedskab, herunder frivilligt hjemmeværn, nødvendig..
Socialdemokratiet vil fortsætte sine bestræbelser for at sikre det snævrest mulige samarbejde i 
Europa, Først og fremmest gennem en tilnærmelse mellem De Syv og De Seks. Samtidig vil man 
tilstræbe at give samarbejdet indenfor De Syv så positivt et indhold som muligt. Vi må også 
medvirke til at støtte og fremme udviklingen i de store dele af verden, hvor nød og elendighed har 
et omfang, vi vanskeligt kan forestille os. De lande, der er nået længst, har en særlig forpligtelse til 
at bidrage til at udligne de åbenbare skævheder i social standard, der er den største fare for fred og 
frihed. Danmarks bidrag til udviklingslandene bør øges, og især bør der sættes ind på at skabe 
uddannelsesmuligheder her i landet for unge fra udviklingslandene.
Store opgaver venter på at blive løst i de kommende år, Den 15. november skal de danske vælgere 
afgøre, hvilken politisk ledelse der skal være bestemmende for opgavernes løsning. Valgets enkle 
spørgsmål er, om den større tryghed, der er skabt skal sættes over styr, Skal fremskridt og stigende 
velstand afløses af arbejdsløshed og social utryghed, eller skal tryghed for familien, og den enkelte, 
tryghed i beskæftigelse, og i uddannelse, tryghed for fremtiden, udbygges og sikres.
Sæt ikke trygheden og fremskridtet overstyr
Gør gode tider bedre
Stem Socialdemokratiet stærkere
