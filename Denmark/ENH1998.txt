Det danske samfund...
er rigere end nogensinde. Erhvervslivet tjener styrtende med penge, og de stigende kurser 
på bør
sen viser, at de tror på bedre tider. Der er altså råd til at sikre fuld beskæftigelse, social 
tryghed og økologisk omstilling; men mulighederne udnyttes ikke.
Socialdemokratiet og de borgerlige har travlt med at tilpasse Danmark til EU, ØMU'en 
og det indre marked. I kølvandet på tilpasningen. ser vi overalt i Europa massefyringer, 
tvangsarbejde, sociale
forringelser, stramninger over for flygtninge og indvandrere samt ødelæggelse af 
naturgrundlaget.
Afsløringerne i færøbanksagen og selskabstømmersagerne viser, hvordan 
kapitalinteresser, topembedsmænd og toppolitikere i fællesskab vrider lovgivningen, så 
profitten og personlige interesser kan sikres til skade for almindelige mennesker. Derfor 
vil Enhedslisten:
- arbejde for et opgør mod denne politik og støtte enhver modstand mod den,
- udbygge det internationale samarbejde mellem venstrefløjspartier, faglige 
organisationer, miljøorganisationer og andre folkelige bevægelser,
-	bidrage til at de folkelige bevægelser får større politisk indflydelse,
-	slås for enhver forbedring og imod enhver forringelse.

Ti skridt i den rigtige retning
1. Arbejde til alle - kortere arbejdstid
Der er masser af uløste opgaver og udækkede behov, lige fra miljøoprydning til social 
omsorg. Ingen behøver at være arbejdsløse.
•	Alle har krav på arbejde og uddannelse. Ingen skal i tvangsarbejde eller såkaldt 
aktivering. Arbejdsløse skal have reelle tilbud.
•	Ingen må miste dagpengene, fordi der ikke er arbejde at få. Alle skal have ret til 
dagpenge efter en uges arbejde.
•	Den lave ungesats i bistandsloven og den såkaldte ungeindsats med halve 
dagpenge og tvangsuddannelse skal fjernes. I stedet skal der gøres en ekstra indsats for at 
sikre unge en ordinær uddannelse eller normalt arbejde.
• Arbejdsløse skal have bedre efteruddannelsesmuligheder, og tilskudsjob skal laves om 
til arbejde på almindelige vilkår.
•	Arbejdstiden skal ned gennem bedre orlovsordninger, »skraldemandsmodeller«, 
kortere daglig arbejdstid og længere ferie.
•	Der skal sættes offentlig produktion i gang, bl.a. ved at etablere kommunale 
produktionsvirksomheder.
•	De ældre skal have bedre mulighed for at vælge, hvor længe de ønsker at blive på 
arbejdsmarkedet og hvorledes de træder ud - efterlønnen skal bevares.

2. Velfærdsgaranti - uden privatisering
I dag venter tusindvis i kø på en plads i daginstitutioner, på plejehjem og på hospitaler. 
Derfor skal der etableres en velfærdsgaranti der bygger på sociale rettigheder, bl.a.:
•	Pleje- og omsorgsgaranti for de ældre.
•	Behandlingsgaranti på sundhedsområdet.
•	Garanti for børnepasning af høj kvalitet.
•	Fjernelse af alle former for aldersdiskrimination.
Enhedslistens forslag skal finansieres ved at bruge dagpengene til rigtige job og ved at 
ophæve de skattelettelser, de rigeste har fået. En skattereform skal tage fra de rige, og 
bundfradraget skal hæves, så de laveste indkomster kommer ned i skat. Formueskatten 
skal genindføres.

3. Til kamp for økologien
Gift i drikkevandet, medicinrester i grisen, gensplejsede bønner. Det er eksempler der 
viser, hvor vigtigt det er at fremme økologisk produktion og sikre en klar Ømærkning af 
de varer, vi køber. Industriens jagt på overskud skal vige for rent miljø.
Vandmiljøplanen er et stort illusionsnummer som skal foregøgle befolkningen, at man 
gør noget for vandmiljøet. Økologi er den eneste
sikre vej til rent vand, dyrevelfærd og sunde fødevarer uden gensplejsning.
Økologien skal udbredes til stadig flere områder. F.eks. skal mindst 10% af 
ulandsbistanden være støtte til økologi i år 2000, og økologiske produkter skal have »fair 
træde«.
Der skal arbejdes på en økologisk drejning af energiproduktionen, så energiforsyningen 
løbende omlægges til vedvarende energi, og der skal mere gang i energibesparelser.

4. Plan for bedre offentlig transport
En mand i hver bil i kø på vej mod centrum dur ikke. Trafikinvesteringer, 
transportfradrag og afgifter skal omlægges, så den kollektive trafik bliver et reelt 
alternativ til privatbilismen.
Det kollektive net skal forbedres gennem lavere takster, større hastighed og frekvens og 
et tættere net.
Så meget som muligt af godstrafikken flyttes over på tog og coaster.

5. Social solidaritet
Enhedslistens socialpolitik bygger på del: menneskesyn, at alle gerne vil være en del af 
fællesskabet og bidrage og udvikle deres ressourcer sammen med andre. Derfor må 
socialpolitikken kædes sammen med kampen for retten til uddannelse og arbejde.
Alle mennesker skal have mulighed for at udfolde og udvikle deres evner og kunnen. 
Alle har noget at bidrage med og krav på at være en del af fællesskabet, som ikke kun 
skal være for de stærkeste, men også skal kunne rumme de svage og nødstedte.
Alle der er uden for arbejdsmarkedet skal have krav på en personlig plan med tilbud om 
et arbejde, der passer til den enkeltes arbejdsevne, eller en uddannelse. Ingen skal være 
usikre på deres fremtid, men tværtimod have ret til et anstændigt leveniveau. Sociale 
rettigheder er også menneskerettigheder.
Private firmaer skal ikke spinde guld på sociolog sundhedsområdet. Alle tendenser til 
privatisering, brugerbetaling og EU-harmonisering på social- og sundhedsområdet skal 
bekæmpes til fordel for solidariske løsninger.

6. Plads til alle - også flygtninge og indvandrere
Enhedslisten siger ja til integration og nej til diskrimination.
Igen og igen fremstilles flygtninge og indvandrere som en skrækkelig belastning og byrde 
for det danske samfund; men i virkeligheden er de en vældig ubrugt ressource.
Det kræver en integrationspolitik, som åbner mulighed for at alle kan blive en del af det 
danske samfund.
Enhedslisten siger nej til lavere ydelser til flygtninge og indvandrere. Diskrimination 
skaber splittelse, ikke integration - og vil være en murbrækker for nye angreb på andre 
overførselsindkomster.

7. Lys på magten
Langt borte fra offentlighedens lys træffer få personer i erhvervslivet og i de politiske 
systemer i både Danmark og EU beslutninger, der får vidtrækkende betydning for 
samfundet og almindelige menneskers hverdag.
Virksomheder lukkes eller flyttes. Der bruges enorme summer på spekulation i stedet for 
at skabe fornuftig produktion og beskæftigelse.
Enhedslisten sætter lys på magten og det moralske forfald, der har givet sig udslag i sel-
skabstømninger, skattefiduser, overbelåning af skibe, ulovlige skattefradrag til banker 
osv. Snyd og fiduser, der betales af befolkningen.

8. Nej til Amsterdamtraktaten
Sammen med andre unionsmodstandere vil Enhedslisten arbejde for, at det bliver umuligt 
for regeringen at vinde en afstemning om mere union. Tværtimod skal unionen rulles 
tilbage.
Der skal sættes ind mod effektivisering af Fort Europa, med flertalsafgørelser på det 
retlige område og på flygtninge-/indvandrerområdet - hvor EU-tilhængerne har igangsat 
en massiv kampagne for ophævelse af det danske forbehold.
Modstanden mod EU skal styrkes i hele Europa. Derfor opfordrer Enhedslisten 
unionsmodstanderbevægelserne til at styrke sammenholdet og forene kræfterne lokalt for 
at stoppe unionsprojektet.

9. Mere sikkerhed - færre våben
Vi vender os imod den nye danske politik med aktiv deltagelse i USA's krige. Trods altid 
smukke humanistiske begrundelser styres de udelukkende af amerikansk storkapitals 
interesser. Frit løb til USA undergraver alle bestræbelser i retning af at opbygge en inter-
national retsorden. Enhedslisten siger nej til krig i Golfen.
Fred kan ikke sikres gennem oprustning. Derfor vil vi spare på militæret og aflyse nye 
våbenindkøb.
Vi vender os imod en udvidelse af NATO. I stedet går Enhedslisten ind for nedlæggelse 
af NATO og for opbygning af et kollektivt sikkerhedssystem for alle lande i Europa, som 
bygger på nedrustning og stadig mere omfattende atomvåbenfrie zoner.

10. Aktiv udenrigspolitik, for udvikling og menneske rettigheder
I hele verden hærger den nyliberale offensiv. Den skaber fattigdom og arbejdsløshed. 
Den får hele samfund til at bryde sammen og er årsagen til borgerkrige og flygtninge-
strømme. Vi kender det fra lande som Somalia og Rwanda.
Det eneste som kan sætte en stopper for krig, undertrykkelse og flugt er social udvikling 
og respekt for menneskerettighederne - uden skelen til danske eksportinteresser.
Det vil Enhedslisten sætte i centrum for dansk udenrigspolitik, bl.a. gennem direkte støtte 
til projekter og grupper som kæmper for udvikling, menneskerettigheder og demokrati. 
Pengene kan let skaffes ved nedskæringer på militærbudgettet.
Skal disse ti skridt i den rigtige retning gennemføres, kræver det et brud med de 
borgerlige. Det vil ikke ske med Nyrups gode vilje. Derfor skal venstrefløjen styrkes, 
både i og uden for Folketinget.

