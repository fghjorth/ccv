Radikalt forslag om 18 års valgret
Sidste forår vedtog folketinget, at myndighedsalderen skulle nedsættes til 18 år fra 1. november 
1976.
Den 15. oktober 1976 fremsatte den radikale folketingsgruppe forslag i folketinget om, at 
valgretsalderen skal nedsættes til 18 år.
Det gjorde partiet, fordi det altid har været et radikalt synspunkt, At valgretsalderen bør være den 
samme som myndighedsalderen.
Når de 18-årige er myndige og dermed selv bestemmer over alle deres egne forhold og har fået 
pålagt alle de forpligtelser, der pålægges borgere i samfundet, må de naturligvis have samme ret til 
medbestemmelse som alle andre borgere, De må have valgret til folketing og kommunale råd og de 
må være valgbare til disse demokratiske forsamlinger.
Den myndige borger har pligt til at betale skat, skal rette sig efter landets love, har ret til samfundets 
ydelser og har for den mandlige dets vedkommende værnepligt., Derfor må den 18-årige som 
myndig borger også have medbestemmelse om de love og regler, der skal gælde for fællesskabet i 
samfundet gennem valgretten.
Med retten til medbestemmelse følger ansvar for, at samfundet fungerer bedst muligt og sikrer 
retstilstande for alle.
Mod borgerlig højrepolitik og socialistisk styring. For en socialliberal frihedslinie
Det er tredje gang i løbet af fire år, at der nu skal være folketingsvalg.
Valg så tit - og de rygter om valg og trusler om valg, der høres så ofte - gør arbejdet i folketinget 
vanskeligt, og hvad der er lige så slemt, det forøger usikkerheden i samfundet.
De radikale går derfor ind for at ændre praksis, så der kun afholdes valg hvert fjerde år.
Efter valget den 15. februar er det nødvendigt, at der aftales en samlet arbejdsperiode frem til 
begyndelsen af 1980erne. Det må aftales mellem ansvarlige partier, der ikke i stejl stædighed 
kræver alt for sig selv.
En sådan arbejdsperiode skal bruges til at genskabe stabile forhold I det danske samfund. Det skal 
ske gennem en social solidaritet, der ikke lader den økonomisk stærke smyge sig uden om de 
forpligtelser. han har over for den svagere del i samfundet og det skal ske uden overflødige og 
urimelige bestemmelser, der irriterer mere end de gavner.
Det er den social-liberale politik, der er Det radikale Venstres.
I den situation, vi står i ved begyndelsen af 1977, betyder det i første række: 1) En fastholdelse af 
augustforligets indkomstpolitik med højest 6 pct. indkomststigning pr, år i 77 og 78. Der skal tages 
særligt hensyn til de lavt lønnede Alle kan ikke blive ved at presse indkomsterne op over det, som 
samfundet kan bære. De, der har de bedste indkomster, må holde deres krav tilbage til fordel for de 
ringest stillede. Alene en sådan indkomstpolitik kan øge beskæftigelsen varigt og fjerne landets 
valutaunderskud.
2) En langsigtet løsning af boligproblemerne nå fjerne urimelighederne mellem grupper af lejere og 
mellem lejere og ejere af egen bolig. Det endelige mål må være, at der skabes ligestilling i 
lovgivningen mellem ejere og lejere.
3) En begrænsning af de militære bevillinger. Det er urimeligt, at der ikke kan skæres ned i 
forsvarsudgifterne for en længere årrække, når det er nødvendigt at skære ned på offentlige udgifter 
til sundhedsvæsen, undervisning og sociale ydelser.
Sikkerhedspolitik er ikke blot forsvar. Det er også - og ikke mindst - en indsats for 
udviklingslandene. Deres problemer og forskellen i leveforhold mellem dem og de rige lande er den 
egentlige trussel mod verdensfreden.
4) En oprydning og udlugning i bestemmelser og regler i lovgivning og administration, der er 
overflødige og urimelige. Det vil give især de mindre virksomheder inden for landbrug, håndværk, 
handel og industri bedre arbejdsmuligheder og mere menneskeværdige vilkår,
I en krisetid vil Det radikale Venstre, som partiet har gjort det før, værne den sociale solidaritet og 
den politiske og kulturelle frihed, der er grundlæggende værdier i det danske samfund.
Radikale initiativer i folketinget
ir Den 24. januar 1975 fremsatte de radikale i folketinget forslag om 1) statslån til isolering og 
forbedring af beboelsesejendomme, 2) forslag om statstilskud til miljøforbedring, 3) om drilftslån 
til håndværks- og mindre industrivirksomheder. Forslagene indgik i de vedtagne love til 
bekæmpelse af arbejdsløsheden, forbedrede konkurrencemuligheder og energibesparelse.
Den 5. marts 1975 fremsatte de radikale forslag om, at det offentlige skulle overtage lærermesterens 
betaling for lærlinges undervisning på tekniske skoler og handelsskoler.
 Forslaget vedtoges med virkning for alle nye lærekontrakter fra 1. aug. 1975.
 Den 5. oktober 1975 fremsatte de radikale forslag om, at selvstændige erhvervsdrivende kan blive 
medlemmer af arbejdsløshedskasse. Juni 1976 blev loven gennemført.
 Den 23. oktober 1975 fremsatte de radikale forslag om en energikommission til fremme af 
forskning og planlægning af fremtidens energiforsyning. Forslaget blev køligt modtaget, men har 
senere indvirket på regeringens holdning til energispørgsmålet.
 Den 12. november 1975 fremsatte; de radikale forslag om, at den faktiske indkomst og ikke en 
skatteknisk nedbragt indkomst skal være afgørende for tildeling af sociale ydelser. Forsltaget er 
vedtaget.
 Den 21. november 1975 fremsatte de radikale forslag om en egentlig aflønning af indkaldte 
værnepligtige. Forslaget er vedtaget.
Den 4. december 1975 foreslog de radikale sammen med Venstre, at der nedsattes et udvalg til at 
udforme regler for en udvidet orientering om nye love og bekendtgørelser. Udvalget har afgivet 
betænkning.	.
Den 28. januar 1976 fremsatte de radikale forslag om tilskud til læ-plantning. Forslaget er vedtaget.
Efteråret 1976 fremsatte de radikale forslag om at begrænse sammenlægning af 
landbrugsejendomme og om at indføre landbrugspligt på »fri jord« (dvs. landbrugsegnet jord, der 
ikke er undergivet landbrugspligt).
Efteråret 1976 fremsattes forslag om ændring af vejloven, så megen dobbelt administration kan 
undgås.
Den 30. november 1976 fremsatte de radikale forslag om at tilpasse reglerne for optagelse i 
gymnasiet tit den nye folkeskolelov og i øvrigt at fastholde, at den afleverende skole skal afgive 
indstilling om elevens egnethed.
Den 19. januar 1977 fremsatte de radikale forslag om et udvalg af erhvervsdrivende og 
embedsmænd til kritisk at gennemgå alle administrative bestemmelser, fjerne de ikke nødvendige 
og gennemføre forenkling af øvrige bestemmelser.


