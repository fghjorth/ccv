
En stabil krone
Retsforbundet er det eneste parti, der er gået imod ødelæggelsen af pengevæsenet, og de 
kronenedskæringer, der har ramt alle småsparerne og selvpensionisterne.
Øget konkurrenceevne.
Retsforbundet er det eneste parti, som energisk har presset på for at få jordspørgsmålet løst og 
handelen frigjort til fordel for forbrugerne, Ad denne vej vil man kunne nå den nødvendige nedgang 
i produktionsomkostningerne, og øge konkurrenceevnen både for industrien og landbruget.
Flere skatter - flere kriser.
Uanset hvilken regering vi har haft, er pristallet steget 4 % om året. Under den forrige regering steg 
skatterne over 1000 millioner. Under den nuværende regering steg skatterne yderligere over 1000 
millioner. Resultatet blev krise på krise. Derfor er det spild af Deres stemme at støtte de andre 
partier.
Fremgang for Retsforbundet betyder fremgang for hele det danske folk!
Kriser og arbejdsløshed.
Danmark er fra naturens hånd et rigt land med store produktionsmuligheder. Kriserne skyldes ikke 
befolkningen og erhvervslivet, men en politik, som har været forfejlet, og fejlene har været de 
samme, uanset hvilken regering vi har haft.
Følgerne er, at skatterne siden 1945 er steget kolossalt. Det er priserne også. Inflationen har udhulet 
kronens værdig og som foreløbigt resultat har vi en uhyggelig arbejdsløshed, stor gæld, nye skatter, 
høje renter og flere kriser, Det er nu åbenbart for enhver, at der trænges til en ny politik..
Nye skatter hjælper Ikke.
Retsforbundet afviser, at de foreliggende problemer kan løses ved nye skatter, sådan som man 
gentagne gange har forsøgt det,, både under den forrige og den nuværende regering. De faldende 
landbrugspriser gør det umuligt at gå videre ad denne vej. Man tør ikke forøge de direkte skatter, 
men de gamle partier kredser åbenbart nu om — efter valget — at lave en almindelig 
omsætningsskat, som skal holdes udenfor pristallet. Noget sådant forhindrede Retsforbundet i 1951.
Højere skatter på arbejdet duer ikke. Højere skatter giver højere varepriser og dermed lavere realløn 
til den arbejdende befolkning. Vi trænger til større produktion, og hertil skal vi nødvendigvis have 
vellønnede arbejdere.
 Ikke tvang, men økonomisk frigørelse.
Derfor kræver Retsforbundet skattenedsættelse. Lavere skatter giver lavere priser og dermed højere 
realløn Det er forkert at gennemføre de radikales idé om en økonomisk samordning; borgfred, 
lønstop og udvidet kontrol. Det er ikke øget tvang, men økonomisk frigørelse af det arbejdende 
folk, der skal til.
Kapitalen skal bruges til øget produktion.
Derfor bør man snarest gennemføre Retsforbundets forslag om at drive kreditkapitalen ud af jorden, 
så skatterne kan bringes ned, ved at grundrenten overføres i hele det danske folks eje.
Væk med tekstiltold og tøjskat.
Under arbejdskonflikten i fjor viste Retsforbundet, hvilken vej man burde gå for at løse 
vanskelighederne. Det var derfor et slag i ansigtet på arbejderne, at regeringen og de konservative i 
den situation gennemførte tekstiltolden, der gennem varefordyrelse på forhånd opslugte hele 
lønforbedringen. Tøjskatten, der året før blev gennemført af regeringen og de radikale, havde 
allerede på meget følelig måde belastet fabrikkerne, butikshandelen og forbrugerne.
De mægtige skatter overvæltes på varepriserne og rammer alle hjem, så husmødrene ikke kan få 
husholdningspengene til at slå til.

