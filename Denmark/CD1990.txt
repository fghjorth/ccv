Centrum Demokraterne 1990

Om borgerlighed:
CD er og forbliver et borgerligt parti. Vi forbeholder os naturligvis ret til at 
opfatte borgerlighed på vor egen måde. For os sidder borgerligheden ikke i 
tegnebogen. Borgerlighed er meget mere end bare spørgsmålet om skatter. At 
være borgerlig er også at opmuntre alle til at yde en indsats selv, så meget de nu 
formår. Det er umenneskeligt at tage indflydelse og selvværd fra mennesker. 
Men det er også udtryk for borgerlighed at vedkende sig ansvaret for andre, der 
ikke kan selv. Alle er ikke lige stærke, og ingen er stærke altid. Alle kan vi få 
brug for en håndsrækning, fra andre mennesker eller fra fællesskabet. Vi er vel 
alle os selv nærmest, men ingen bør være sig selv nok.

Om EF og erhvervslivet:
Vi står over for tusind chancer og udfordringer i det nye Europa, der vokser for 
hver dag, der går. Skal vi stikke hovedet i busken og »trækkes til truget«, eller 
skal vi gribe situationen og gå til arbejdet med beslutsomhed og god vilje? Vi 
skal opruste vore virksomheder - ikke gennem små-eksotiske støtteordninger, 
men ved at gøre Danmark til et godt land at tjene penge i, et godt land at 
investere og skabe arbejdspladser, i. Vi skal sørge for at skabe generelle, 
fornuftige, vilkår for virksomhederne.  Det er vigtigt for enhver, der arbejder i 
en privat virksomhed, Men det er også vigtigt for ethvert menneske i Danmark, 
for hvis vi ikke tjener rigtigt mange penge hjem til landet, kan vi ikke i 
fremtiden opretholde det samfund, vi ønsker et samfund, hvor vi er i stand til at 
tage vare om hinanden. Hvis ikke vi gør de stærke stærke, svigter vi de svage. 
Og vi skal gøre Danmark attraktivt for udenlandske virksomheder. Vi har brug 
for andre til at slå sig ned hos os og skabe ny aktivitet.

Om skatter:
Lad os derfor give skattenedslag til de nøglepersoner, der kommer hertil for at 
skabe sådanne nye udenlandske, virksomheder. Lad os sænke virksomhedernes 
omkostninger så de kan sælge flere danske varer i udlandet, ved at sænke 
skatterne. Lad os tilpasse de danske afgifter til vilkårene i det nye Europa og 
indstille os på den nye konkurrencer. Lad os også gerne herefter nedsætte de for 
høje marginal skatter, hvis vi kan få råd til det.

Om boligen:
Og apropos skatterne: Lejeværdi og ejendomsskatterne er i CD's øjne helt 
urimelige og utidssvarende, fordi de ikke knytter sig til menneskers økonomiske 
formåen, men til hvor i landet man bor. Det er et godt princip, at de stærkeste 
skuldre må bære mest, men dette har intet at gøre med at bo i ejerbolig eller 
lejerbolig. CD foreslår en omlægning, så ejendomsskatter og lejeværdi 
nedtrappes og fjernes over f.eks. 5 år. Det er vigtigt at huske at også lejerne 
betaler ejendomsskatter gennem deres husleje. Mange husejere har økonomiske 
problemer i disse år. Nogle må gå tvangsauktionsvejen, men endnu flere kan 
bare ikke komme ud af huset, de er bundet, fordi de ville miste mange penge ved 
at sælge. De to ovennævnte forslag ville klart løse et problem for mange. CD 
kan ikke love hurtige, store forbedringer, men signalet bør gives, at det igen 
bliver fornuftigt at bo i ejerbolig, og det derfor gælder om at holde fast. CD har 
netop genfremsat sit forslag om et fradrag på op til 15.000 kr. for udgifter til 
vedligeholdelse og forbedring af både ejerbolig og lejerbolig. Ud over at lette 
vilkårene for mange vil forslaget formindske sort arbejde, jog skabe øget 
beskæftigelse i håndværkersektoren. Alle disse forslag, lejeværdien, 
ejendomsskatterne og vedligeholdelsesfradraget har CD fået blankt afslag på fra 
den borgerlige regering. Man taler varmt, om ejerboligen, men at gøre noget ved 
problemerne er åbenbart en helt anden snak.

Om samarbejde:
Da Anker Jørgensen gav op i 1982 var det hele den socialdemokratiske - 
forstenede - tankegang, der gav op. Ideen om at flere penge og »mere af det 
samme« løste menneskelige problemer havde spillet fallit. Umyndiggørelse og 
ansvarsforflygtigelse som vi så det i bl.a. undervisningssystemet og i 
ældrepolitikken blev afløst af fornyelse. Det var godt Det borgerlige styre har sat 
sig gode spor. Men nu er der gået otte år. CD spørger nu Er tiden ikke inde til 
igen at skabe fornyelse. Megen god tid er spildt for os alle med forliste forlig, 
kævl og strid. Skulle man kaste sig ud i det eksperiment, der hedder en 
flertalsregering? Hvis Danmark skal klare sig godt i den 
»kvalifikationsturneringen til Europa-cup'en« må vi sætte det stærkeste hold og 
glemme småkævlet mellem de hjemlige småklubber. En flertalsregering, der 
bryder blokpolitikken, kan lægge en plan for Danmark i de kommende 4 år - og 
så kan den vel at mærke - gennemføre det nødvendige. 

Om den offentlige sektor:
Der tales så meget om, hvor mange offentlige ansatte, vi skal have. Det er en 
forvrøvlet diskussion Det vi skaf gøre op, er naturligvis: Hvilke opgaver skal 
den offentlige sektor løse? Det kan man diskutere politisk, og herefter må man 
tilpasse antallet af ansatte. Det er da helt urimeligt at gå rundt og rakke ned på 
folk, der udfører de opgaver, vi selv har bedt dem om. 

Om socialpolitik:
Vi skal altid fokusere på det, mennesker kan, i stedet for at fokusere på det, de 
ikke kan. Masser af ældre har mulighed for at leve livet videre, som de ønsker 
det, også selv om de runder pensionsalderen. CD ønsker en individuel 
pensionsalder. Ingen bør blande sig hvis en arbejdsgiver og en ældre 
medarbejder gerne vil fortsætte samarbejdet - også efter den officielle 
pensionsalder Vi skal ikke gøre mennesker til sociale tilfælde, bare fordi de 
bliver 67. Til gengæld skal vi også erkende, at der er gamle mennesker, der ikke 
kan klare sig selv. De må ikke med en misforstået ide om »selvforvaltning« 
lades i stikken. Pas på ikke at lukke alle plejehjemmene rundt omkring. Nogle 
mennesker skal simpelt hen plejes og passes døgnet rundt, samtidig med at 
andre skal tilskyndes til at klare sig selv og træffe egne beslutninger om deres 
eget liv. Husk at ældre kun har en ting til fælles, nemlig at de er så forskellige 
Det samme gælder folk med et handicap, fysisk eller psykisk. Lad mennesker 
yde det, de kan selv, det betyder alt for selvrespekten, men når kræfter og evner 
ikke slår til, skal fællesskabet stå parat med hjælp. Og vores fællesskab må også 
træde til over landegrænserne. Det er ikke bare et privilegium men også en 
forpligtelse at leve i et lille godt land som. Danmark. Vi skal give hjælp til de 
fattigste lande, også for at give mennesker derude håb om en fremtid i deres eget 
område. Europa kan ikke modtage alle dem, der ønsker bedre livsvilkår, hvor 
forståeligt ønsket end er. Derimod må vi modtage flygtninge, der kommer hertil 
som forfulgte eller krigsramte. Vi kan da ikke være andet bekendt.
