Betingelsen for, at vi kan videreføre den fremgangslinie, de sidste tre år har bragt, er, at alle kredse i 
befolkningen viser et vist mådehold i deres krav
Det radikale Venstre har lørdag vedtaget og offentliggjort følgende valgmanifest:
Det radikale Venstre vil ikke deltage i den syndflod af gyldne lofter og overbud, vælgerne nu stilles 
overfor.
Det radikale Venstre siger tværtimod til vælgerne, at betingelsen for, at vi kan videreføre den 
fremgangslinie, de sidste tre år har bragt, er, at alle kredse i befolkningen viser et vist mådehold i 
deres krav.
Vi lover ikke omgående skattelettelser for mange hundrede millioner kroner, som gennem hastigt 
øget forbrug atter ville føre os ud i en forrygende inflation med ødelæggelse af landets 
konkurrenceevne og ny arbejdsløshed, men vi lover gradvis gennemført de skattelettelser, som er 
foreneliga med opretholdelsen af et sundt erhvervsliv, således som det er udtrykt gennem Det 
radikale Venstres skatteprogram.
Det radikale Venstre vil arbejde for følgende reformer, der vil medføre betragtelige fremskridt for 
de forskellige befolkningsgrupper:
Ungdommen
Gennemførelse af 21 års valgret.
Fremme af alt, hvad der befordrer ungdommens uddannelse og dygtiggørelse samt udbygning af 
skoler og læreanstalter.
Hurtigst mulig udførelse i praksis af den nye forsvars-ordning med nedsættelse af tjenestetiden.
Ophævelse af den særlige ungdomsskat.
De ældre
Regulering af invalide- og folkepension i takt med den almindelige velstandsstigning. For personer, 
der på grund af alder eller sygdom opgiver stilling eller erhverv, bringes skatten i overensstemmelse 
med den mindre indkomst.
Oprettelsen af plejehjem også for gamle, der ikke opfylder betingelserne for optagelse i de 
almindelige folkepensionistboliger.
Kvindeproblemer
Anerkendelse af det huslige arbejdes store betydning for landets økonomi med deraf følgende støtte 
til huslig uddannelse og til oplysningsvirksomhed gennem skoler og husholdningsråd.
Sambeskatningens uretfærdige virkninger fjernes.
Fradrag i skatten for udearbejdende kvinder.
Øget adgang til deltidsarbejde.
Forhøjet børnetilskud til enlige mødre.
Bygge- og lejeproblemer
Fremme af sund kappestrid mellem det almindelige private byggeri og boligforeninger om at bygge 
forsvarligt til en leje, som er overkommelig for de unge, der skal sætte bo, og for enlige ældre, som 
boligmangelen har ramt så hårdt
Rationalisering af boligbyggeriet fremmes. Byggeri for mindst bemidlede, sanerings-byggeri og 
byggeri, hvor ny erhvervsvirksomhed opstår, må nyde særlig støtte
Der bør fremmes en form for boligbyggeri, som giver mulighed for, at beboerne også i etagebyggeri 
bliver ejere af egen lejlighed, og der bor i bestående etagebyggeri åbnes adgang til gennem 
forkøbsret Tor lejerne og dannelse af andelsselskaber at erhverve sådanne ejendomme.
Erhvervene
Landbruget: Regeringens handelspolitik må fortsat bryde vej gennem udlandets spærringer.
Et enigt landbrug må i kontakt med de danske repræsentationer i udlandet gøre fremstod på nye 
markeder, understøttet af eksportkreditgarantier
Den for landbrug betydningsfulde omlægning af den amts- og sognekommunale beskatning med 
afvikling af amtsbeskatning gennemføres i denne samling og der gives lettelse i 
indkomstbeskatningen for unge, der første gang etablerer sig selvstændigt.
Långivning til landvinding og grundforbedring opretholdes.
Håndværk, industri og handel: Bevarelse af konkurrenceevnen er afgørende for alle erhverv, og for 
alle i erhvervene ansatte. Derfor må bestræbelserne for at modvirke omkostningsstigninger sættes i 
forgrunden. Eksportfremmende og produktivitetsfremmende foranstaltninger i tilknytning til den 
nyoprettede Danmarks Erhvervsfond må være et fast led i regeringens økonomiske politik.
Nordisk produktionssamarbejde fremmes til styrkelse af industrien og håndværket over for den 
skarpere udenlandske konkurrence.
Den af håndværket ønskede kommission til vurdering af erhvervets problemer nedsættes, og 
håndværkets konsulentordning udbygges, Et håndværket« realkreditinstitut oprettes, og i forståelse 
med håndværket tages forholdet mellem mesterlære og værkstedsskoler op til ny vurdering.
Selvstændige erhvervsdrivende og kooperative virksomheder må være undergivet lige 
konkurrencevilkår. 
Arbejdsmarkedets parter
Det er af. afgørende betydning, at arbejdsmarkedets parter selv når til enighed om arbejdsvilkårene 
på et grundlag, der bevarer Danmarks konkurrenceevne, så fuld beskæftigelse opretholdes. Fagenes 
forhandlingsregler og forligsinstitutionens autoritet giver gode muligheder herfor.
Skulle ødelæggende konflikter trods alt opstå, må parterne stilles over for valget mellem en af dem 
selv iværksat voldgift eller en voldgift, institueret af folketinget, thi Danmarks udsatte stilling i den 
internationale konkurrence tåler ikke omfattende og langvarige arbejdsstandsninger.
Danmark og udlandet
Det radikale Venstre arbejder for, at Danmark fortsat i FN støtter alle bestræbelser fur international 
afspænding og for, at Danmark modsætter sig alle kommunistiske forsøg på at svække FN's 
handleevne. Det radikale Venstre ønsker Danmarks støtte til udviklingslandene øget, særlig på 
undervisningens område.
Nej til atomvåben
Det radikale Venstre vil fortsat afvise dansk atomoprustning og stationering af fremmede tropper i 
Danmark.
Teknikken og kulturlivet
Den vældige tekniske udvikling driver menneskene frem i et stadigt hastigere tempo på alle 
områder. Under den tiltagende mekanisering er det særlig vigtigt, at statsstyret overalt støtter de 
strømninger, der søger at udvikle sansen for kultur og åndsliv.
Valgloven må ændres
Det radikale Venstre foreslår den urimelige 60.000 stemmers spærreregel i valgloven fjernet, og 
partiet vender sig imod en politisk kamptilstand, hvor partipolitiske stridigheder overskygger det 
saglige arbejde.
Ved folketingsvalget kalder hvert enkelt parti på tilslutning til sine anskuelser, men når valgdagen 
har talt, må man i folketinget søge at tale sig til rette hen over partiskellene. Modsætningerne er 
ikke større i det danske samfund, end at dette i stort omfang er muligt.
Mere end tre års regeringssamarbejde viser, al det er muligt. Det radikale Venstre har ved sin 
deltagelse heri bidraget afgørende til den balance i det politiske liv, som er så betydningsfuld for 
den økonomiske og folkelige udvikling.
Det radikale Venstre vil efter valget arbejde for et styre, der efter de her angivne linier forener 
handledygtighed med viljen til et bredt parlamentarisk samarbejde, og opfordrer vælgerne til at 
støtte en sådan politik ved den 15. november at stemme på liste B.

