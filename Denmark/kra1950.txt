I en alvorlig Tid kalder Socialdemokratiet til Samling om en positiv Politik Efter at snart 3 af 
Valgperiodens 4 År er forløbet, er Arbejdet på Rigsdagen blevet stedse vanskeligere. I den 
nuværende Situation, der nødvendiggør store Afgørelser, kræves en arbejdsdygtig Rigsdag. Derfor 
er Folketingsvalget nødvendigt.
Store Problemer rejser sig for Danmark. To Verdenskrige har gjort Europa fattigere. En Valutakrise 
truer Handel og Produktion med stigende Vanskeligheder, og i flere Lande har Arbejdsløsheden 
meldt sig på ny.
En sådan Tid kræver fast og åben politisk Handling. Egoistiske Særinteresser og gamle Doktriner 
må vige for en samlende, positiv Politik, der kan give Danmark og den danske Befolkning størst 
mulig Tryghed.
Nationens sociale og kulturelle Standard skal ikke af den Grund forringes eller ødelægges. Men 
Byrderne må fordeles efter Borgernes økonomiske Bæreevne, og Danmark har 2½ Års økonomiske 
Fremskridt bag sig. Genopbygningen nærmer sig sin Fuldendelse/Industriproduktionen er steget 30 
pct. siden 1947. Landbrugets Produktion er på Førkrigsniveauet. Byggeriet har nået Rekordhøjder. I 
1949 fuldførtes 24.000 Lejligheder mod kun 12.000 i 1947. Handelsflåden er større end før Krigen. 
Medens Arbejdsløsheden hærger Folkene i en Række europæiske Lande, har vi i Danmark høj 
Beskæftigelse. Aldrig har så mange Hænder været i arbejde som i 1950.
Det er Socialdemokratiets Politik, at Produktionsstigningen skal fortsættes og høj Beskæftigelse 
fastholdes. Store Forbedringer er gennemført på Vareforsyningens Område. Af 20 Rationeringer er 
kun 3 tilbage.
Begivenhederne i Korea har ført en ny Prisstigning ind over vore Grænser. For at beskytte 
Forbrugerne og hindre unødig Stigning i Omkostningerne er det nødvendigt, at den skærpede Kurs 
overfor Priser og Avancer, Regeringen har indledt, føres igennem. 

Så snart Trustkommissionens Resultat foreligger, bør Forslag til en, effektiv Lovgivning, der 
tilsigter øget samfundsmæssig Kontrol med Monopoler og Karteller, forelægges Rigsdagen,
Prisudviklingen på udenlandske Markeder har forringet Danmarks økonomiske Vilkår. 
Valutaudgifterne til de Varer, vi indfører, er stærkt stigende, uden at Valutaindtægterne har formået 
at følge med. Dette har fremkaldt alvorlige Valutaproblemer. Regeringen har overfor Rigsdagen 
fremlagt en samlet Plan, der imødegår disse Vanskeligheder og dermed også Faren for Inflation. 
Den Vej, Regeringen har anvist, forudsætter fortsat voksende Produktion og høj Beskæftigelse og 
anvender Importregulering kombineret med Afgifter på ikke strengt nødvendigt Forbrug. Hertil har 
Oppositionen ikke villet medvirke; Af andre Midler findes kun Kreditbegrænsning, 
Produktionsnedgang og Arbejdsløshed eller endnu større Skatter. Mellem disse Veje skal 
Befolkningen vælge.
Dette er Valgets økonomiske og sociale Hovedproblem. Den Lettelse i den direkte Beskatning, som 
er gennemført i de sidste to År, er kommet de små og jævne Indtægter til Gode. Tiden kræver 
Sparsommelighed og Tilbageholdenhed med offentlige Udgifter. Den Linie må fastholdes, al de 
små Indtægter og børnerige Familier må skånes. Indirekte Afgifter kan ikke undgås, men det mest 
nødvendige Forbrug må ikke rammes. En gennemgribende Revision af vor Skattelovgivning må 
gennemføres ud fra produktionsfremmende og sociale Synspunkter I den sociale Lovgivning er 
store Forbedringer gennemført til Gavn for gamle, Invalider og ulykkesramte, for syge, 
enligtstillede Mødre og arbejdsløse. Forslag er fremsat om en moderne Arbejderbeskyttelseslov, om 
Bosætningslån, og om bedre Børneforsorg. De opnåede Resultater må fastholdes, og så langt vore 
økonomiske Vilkår rækker, må den sociale Lovgivning videre udbygges.
Konflikten mellem Øst og Vest har skabt Uro og Frygt i alle fredselskende Menneskers Sind, Hitler 
startede sin Krig mod svage, uenige og uforberedte Demokratier. Kun stærke, enige og forberedte 
Lande kan hindre en ny Krig i at komme til Udbrud. Danmark må også bidrage sit til Fredens 
Bevarelse. Vort Lands Beliggenhed er udsat. Socialdemokratiet kæmper for en Verden uden Krig 
og uden Rustninger, men vi erkender vor Forpligtelse til i Fællesskab med alle frie Lande at gøre en 
Indsats for at bevare Frihed og Fred.
Som Medlem af De forenede Nationer har også Danmark sin Del af Ansvaret for Sikringen af 
internationale Retstilstande. Derfor må i den foreliggende Situation vort Forsvar styrkes. 
Socialdemokratiet er Garant for, at der ikke hermed indledes reaktionære Tilbageslag. Vi vil ofre 
det nødvendige til Landets Værn.
På dette Grundlag går Socialdemokratiet til Valg. Sikring af fuld Beskæftigelse, social 
Retfærdighed, økonomisk fremgang og Frihed for Nation og Folk er Socialdemokratiets Mål
Overfor Socialdemokratiets positive og åbne Forslag står Oppositionens indbyrdes Splidagtighed og 
usikre Holdning overfor Opgaverne.
Fasthed og målbevidst Ledelse er Dagens Krav. Giv Regeringen Hedtoft Mandat til at fuldføre 
Arbejdet.

