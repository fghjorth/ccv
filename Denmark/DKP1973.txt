Kommunisternes valgopråb:Fremad - ad nye veje
 Danmarks kommunistiske Parti har nu færdiggjort det valgprogram, partiet går ud i valgkampen på. 
Programmet lægger op til en politik, hvor folkemagt sættes over pengemagt, For folket, mod 
storkapitalen!
10 måneder efter Danmarks indtræden i EF har regeringen spillet fallit, Folketinget er opløst i vild 
forvirring.
En tillidskrise har grebet landet. Folket er blevet trætte af gyldne løfter, som ikke bliver til noget.
S-SF-flertallet lyttede ikke til det arbejdende folk og brugte ikke sin indflydelse til at gennemføre 
dets krav. Det blev til det sædvanlige, Lønmodtagerne skulle punge ud til flere skatter, nye 
prisstigninger og ramtes af »sparebanders« nedskæringer. EFs og storkapitalens ordrer blev fulgt,
Under VKR-regeringen før sidste valg gik det på samme måde. Når højrepartierne nu tilbyder sig, 
er det en plat fidus. De vil kun skære endnu mere ned, føre endnu mere EF-politik.
De gamle folketingspartier fortæller nu vælgerne, at de er de eneste »ansvarlige«, Men de er først 
og fremmest ansvarlige for, at det går så skidt, som det går
De er også ansvarlige for, at reaktionære politiske spekulanter nu kan reklamere sig op. 
Socialdemokratiet hægede i årevis om den Erhard Jacobsen, som nu bragte regeringen til fald. Det 
er de gamle partiers lovgivning, der har sikret Glistrup trækprocent 0, Af skattesnydere og 
momsfordyrere kan almindelige mennesker naturligvis ikke vente sig noget godt. De politiske 
svindlere kan blive en alvorlig fare.
Der er dog nogle, som ikke er kede af udviklingen. Det er storkapitalen og spekulanterne. De 
skovler profitter og gevinster som aldrig før. Bag det forvirrede spil i det politiske liv er det deres 
vilje, der sker,
Det er dette magtforhold i samfundet, der skal ændres, Arbejdere og lønmodtagere må have mere at 
skulle have sagt, Hvordan?
Politik på en ny måde
Folkemagt må sættes ind imod pengemagt. Det kan lade sig gøre. Det har vi erfaring for gennem 
den fælles kamp mod EF, gennem bevægelsen mod Hope Computer dommen, gennem en række 
beslutsomme arbejderkampe for bedre arbejdsforhold.
Det arbejdende folks fælles kamp er den eneste magt, der kan skabe fornyelse i samfundet.
Kommunisterne vil i folketinget stille sig i denne kamps tjeneste, Det er at føre politik på en ny 
måde, Det er med det formål, vi stiller vore forslag.
For folket mod storkapitalen
Skattebyrden skal lægges om. Kommunisterne har udarbejdet forslag, der viser, at staten kan skaffe 
sine nuværende indtægter efter en skatteskala, der gør de første 30.000 kroners indtægt skattefri. 
Samtidig må der sikres beskatning af de 17 milliarder kroner, som især storkapitalen nu unddrager 
beskatning,
Prisstigningerne skal standses. Der må gennemføres prisstop. Som første skridt til prissænkninger 
må madmomsen afskaffes. Da kommunisterne først stillede forslag herom, afviste alle 
folketingspartierne det. Senere måtte de give delvise indrømmelser. Men den skal helt væk!
Det skal være billigt at bo. Derfor må huslejerne ned. Spekulationen i jord og boliger skal standses 
og dens gevinster inddrages. Forhøjelser af boligudgifter i lejligheder og huse — som i det planlagte 
boligforlig — skal forhindres. De små parcelhusejeres problemer kan løses gennem 
kommunisternes forslag til skatteskala. Folke- og invalidepensionisternes kår må forbedres, De 
sociale pensioner er blevet udhulet af prisstigningerne eller er direkte blevet forringet. De sociale 
pensioner skal være skattefri og bliver det efter kommunisternes skatteforslag.
Et tidssvarende demokratisk uddannelsessystem skal sikres.
Derimod skal overflødige offentlige udgifter afskaffes. Det gælder milliarderne til militæret. Det 
gælder det unyttige og tidsspildende bureaukrati, Således kan Arbejdsformidlingen straks føres 
tilbage til fagforeningerne.
Der må sikres virkelige demokratiske rettigheder på arbejdspladserne. Arbejderne må have 
beslutningsret om egen arbejdssituation og reel indflydelse på foretagendernes økonomiske 
dispositioner. Arbejdsretsloven med klassedomstolens straffebestemmelser skal ophæves.
Forurening og miljøødelæggelse skal standses. Omkostningerne derfor påhviler de forurenende 
foretagender.
Det er simpelt bedrag, når man vil påstå, at Danmark ikke har råd til at skabe sådanne leveforhold 
for det arbejdende folk, der har skabt landets rigdomme.
Danmark må ud af EF
Det kræver dog også, at den udvikling stoppes, som mere og mere binder Danmark under 
internationale monopolers og imperialistiske magters overkommando, Vi må modsætte os alle 
yderligere skridt til integration i EF. Danmark må ud af EF, ud af NA TO. Danmark må gå ind for 
et ligeberettiget europæisk samarbejde uden blokpolitik.
Hævdelsen af Danmarks selvstændighed forpligter samtidig vort folk til at vise solidaritet med alle 
folk, som er ofre for imperialistisk aggression eller fascistisk undertrykkelse og med 
frihedsbevægelserne i den 3. verden.
Samfundets fremtid
Kampen for en politik, der efterkommer det arbejdende folks krav, må tage sigte på at skabe et nyt 
samfund, befriet for storkapitalens magt.
Vi må nå til, at de store kapitalkoncerner, jorden og etagebyggeriet nationaliseres, gøres til 
samfundsejendom. Vi må nå til, at produktionslivet stilles under samfundskontrol med sikrede 
demokratiske rettigheder for de arbejdende.
Det vil være udgangspunktet for overgangen til et socialistisk samfund i Danmark, hvor alle har lige 
ret uanset oprindelse og køn, hvor produktionen er samfundseje og ledes planmæssigt efter folkets 
behov og hvor personligheden kan finde udfoldelse i et sandt demokrati.
Kommunister i folketinget
Kommunisterne lover ikke, at alt vil blive godt, blot de kommer ind i folketinget. Men de lover, at 
så vil arbejdspladsernes krav og folkets kamp for demokrati og selvstændighed blive fremmet på 
tinge. Der vil blive ført politik på en ny måde! Det kan de love, fordi det kommunistiske parti 
aldrig, selv i vanskelige tider, har ladet sig presse til at give op i kampen for det arbejdende folks 
sag.
Brug derfor det første valg efter Danmarks underlæggelse under EF til at sige fra, så det forstås.
 Sæt kommunister ind i folketinget
