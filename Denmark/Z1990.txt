Fremskridtspartiet 1990

Renlivet socialdemokratisk politik!

Fremskridtspartiets politiske ordfører, Pia Kjærsgaard, siger i anledning af 
fremsættelsen i Folketinget af regeringens helhedsløsning:
— Det er meget forståeligt, at der i pressen og erhvervslivet er mangel på forståelse 
for, at Socialdemokratiet og regeringen IKKE kan finde sammen om en 
helhedsløsning. De fremlagte forslag er begge så renlivet socialdemokratisk politik, at 
det kun kan være uvilje fra begge parter, der gør, at en helhedsløsning ikke 
.gennemføres. Det kan vi andre "som helhed "og befolkningen i særdeleshed så være 
taknemmelige for.

—	De forslag, som regeringen. og Socialdemokratiet er Så- enige om, ville 
betyde en klar forværring af erhvervslivets konkurrenceevne og det er falsk 
varebetegnelse at tale om skattelettelser. Regeringen ønsker IKKE 
skatteLETTELSER, men skatteOMLÆGNINGER, og dermed har den såkaldt 
borgerlige regering igen understreget, at trods en statsgæld på 500 milliarder kroner 
og trods et finanslov-underskud for 1991 på 30 milliarder kroner, så mangler De 
Konservative, Venstre og De Radikale politisk mod til at tage fat om »den offentlige 
nældes rod« og rive den op. Kun gennem en grundig sanering af de offentlige 
budgetter, kan Danmarks problemer løses. Det kan man IKKE ved at gøre livet endnu 
mere surt for det private erhvervsliv. 
Pia Kjærsgaard slutter:
— Fremskridtspartiet finder, at skattelettelser skal kunne mærkes af ALLE danskere 
og derfor bør gennemføres ved forhøjelse af den skattefri bundgrænse. Danskerne får 
forhåbentlig lejlighed til véd et snarligt folketingsvalg at tage stilling til, om de ønsker 
den socialdemokratiske samfundsmodel videreført.
Fremskridtspartiet siger NEJ!


Dansk erhvervsliv må holde for igen
Selvom regeringen foreslår selskabsskatten nedsat med en enkelt procent til 30 pct., 
virksomhedsskatten nedsat til 39 pct. og afskrivningerne for international forskning 
forhøjet til 125 pct. (tre forslag som Fremskridtspartiet selvfølgelig støtter), så er det 
de mange nye belastninger af erhvervslivet, der kommer til at gøre skade. En skade 
der giver højere prisen for hele befolkningen - også dem der ikke skattelettes!              
18 af regeringens forslag vil give nedsat konkurrenceevne. De nye tilskudsordninger 
kan ikke opveje skadevirkningerne. Tilskudspolitik har gennem alle år givet øgede 
udgifter for erhvervene og en større offentlig sektor.   Arbejdsløsheden på
280.000 personer er et kæmpe problem, som regeringen forventer at løse ved at 
forøge antallet af uddannelsespladser og justeringer af dagpengesystemet. 
Uddannelser giver ikke job af sig selv. Vi skal gavne erhvervslivet direkte og, 
derigennem ognå ægte job Jobtilbud og anden offentlig styring hjælper ikke. Nye 
ægte arbejdspladser er den eneste farbare vej ud af arbejdsløsheden.

Den samfundskage, som alle vi 5,1 millioner danskere spiser af hver dag, produceres 
alene i vor private erhvervssektor. 
Derfor er det ufatteligt, at regeringen har givet socialisterne så mange erhvervs-
skadelige indrømmelser. Dansk erhvervsliv har brug for skattelettelser, erhvervsfrihed 
En dereguleret mindre offentlig sektor. Det er præcis den politik, man nu endelig 
søger at rette Østeuropa op med.
Selvfølgelig skal unge uddannes, men ikke uden at der er et job bagefter. Ellers 
spilder vi både penge og tid. En god erhvervspolitik skal derfor sigte mod 
erhvervslivet - så kommer jobbene af sig selv.

Regeringens »helhedsløsning« var og er fortsat dårlig, og derfor ville 
Fremskridtspartiet også have stemt nej, hvis den var blevet behandlet i 
folketingssalen.

Torsdag den 15. november d.å. fremlagde statsminister Poul Schlüter regeringens 
forslag til »helhedsløsning -efteråret 1990«. Hvis helhedsløsningen var blevet 
vedtaget, havde det været en meget kostbar sag for det danske samfund og ikke 
mindst for vort livsvigtige erhvervsliv.
Helhedsløsningen var ikke udtryk for regeringens egen politik, men repræsenterer 
derimod det (sidste) tilbud, som regeringen gav Socialdemokratiet. Der er således tale 
om forslag med betydelige indrømmelser til socialisterne!

Gæld og arbejdsløshed
Den fremlagte politik er sammenskruet på værste, socialdemokratiske vis. Det 
offentlige kræver flere penge ind, og giver lidt af dem ud igen i form af diverse 
tilskud. Denne politik har i over 30 ar ført Danmark ud i gæld og arbejdsløshed. 
Derfor er det også uden tvivl i sinde, at Fremskridtspartiet  afviser  der samlede plan.
Regeringens udspil indeholder enkelte forslag, der i sig selv er udmærkede, hvorfor vi 
kan støtte dem. Planens hovedforslag og selve idé er derimod ødelæggende for dansk 
erhvervslivs konkurrenceevne.
Det er bedre med et folketingsvalg end et elendigt, økonomisk forlig mellem 
regeringen og Socialdemokratiet!

Regeringen vil bryde privatiseringsforlig med Fremskridtspartiet
I sin iver efter at kunne blive  hængende på ministertaburetterne ved at lave forlig 
med Socialdemokratiet, har regeringen lagt op til et brud på de privatiseringsforlig, 
som er en del af de sidste 2 års finanslove. På den baggrund udtaler 
Fremskridtspartiets finanspolitiske ordfører. Kim Behnke:
 - Regeringen vil hugge 2 milliarder kroner fra privatiseringerne for at kunne 
finansiere den forskningsfond, som er en del af »forskningspakken« 
I de to privatiseringsforlig mellem regeringen og Fremskridtspartiet har det været en 
klar aftale, at provenuerne skal bruges til afdrag på statsgælden, og hvis regeringen 
fastholder, at den vil »stjæle« 2 milliarder af disse midler for at kunne ødsle dem bort 
sammen med socialisterne, så er den meget »langt ude« i sit knæfald for Svend 
Auken.
Kim Behnke slutter:
— Det er dybt utilfredsstillende, at regeringen på denne måde agter at misbruge priva-
tiseringsprovenuer, og fortsætter den i samme spor, vil det i fremtiden være meget 
svært at lave aftaler med Fremskridtspartiet. Vi tør simpelthen ikke stole på Poul 
Shclüter, Henning Dyremose & Co. Det er tydeligvis ikke kun Socialdemokratiets 
formand, som har et troværdig-hedsproblem. Fremskridtspartiet går gerne til valg og 
kæmper imod socialistisk politik og for en fri-hedsbåret markedsøkonomi, ikke kun i 
øst, men også i Danmark.
Z ikke inviteret
Fremskridtspartiet havde selvfølgelig helst set, at regeringen havd droppet yderligere 
forhandlinger med Auken og i stedet havde inviteret Fremskridtspartiet til et ikke-
socialistisk samarbejde. Imidlertid har regeringen bidt sig ultimativt fast på, at den så 
omtalte 6 pct. skat skal afvikles. Og da bl.a. 6 pct. skatten er en del af den gamle, 
elendige skattereformaftale mellem firkløverregeringen og Socialdemokratiet, er det 
ikke muligt at forhandle med Fremskridtspartiet  - på dette grundlag.
Fremskridtspartiet var (og er fortsat) parat til at deltage i arbejdet med at få 
samfundsøkonomien rettet op Gældsætningen skal stoppes indkomstskatten skal 
nedsæt- tes for alle, og vi skal fortsætte privatiseringsarbejdet.

Den politiske ordfører har ordet:
 
De fleste borgere sidder nok tilbage med en stor undren, over den politiske måde - 
eller mangel på samme - som KVR-regeringen har benyttet, og som nu har resulteret i 
et nyt overflødigt valg.
Fremskridtspartiet har fra starten sagt nej til at støtte regeringens finanslov for 1991, 
der budgetterede med et underskud, der nemt når op på 30 milliarder, blot for 1991!!
Regeringen har lovet skattelettelser, men intet gennemført, og i stedet er landets gæld 
vokset år for år. Fremskridtspartiet forsøgte sidste år at presse .regeringen, ind i et nyt 
samarbejde, som kunne bane vej for et fremtidigt ikke-socialistisk samarbejde.
Regeringen viste sig ikke moden til at gå ind i et sådant, mere varigt, samarbejde, og 
indgik i samarbejde med socialisterne. Resultatet udeblev. Valget blev underskrevet, 
men inden det skete, havde KVR-regeringen lavet et gigantudsalg af deres 
mærkesager i håb om at vinde socialdemokraternes stemmer j
Dette vælgerbedrag fortæller en del om, hvor svag og elendig den afgående KVR-
regering har været, og at der må og skal et anderledes politisk samarbejde til. 
Fremskridtspartiet vil samarbejde, mod socialisme og for et skatteloftet Danmark

Landsformanden har ordet
 
Kære Fremskridtsmedlemmer!
Så er valget en realitet, og nu må vi Fremskridtsfolk gøre en helhjertet indsats for, at 
valget onsdag den 12. december bliver et godt valg for Fremskridtsidéerne, 
Fremskridtspartiet og Danmark. 
Tirsdag den 13. november blev en skelsættende dato i Fremskridtspartiets historie,-
men vi kæmper videre på Fremskridtspartiets idégrundlag, og; det er min helt klare 
overbevisning, ar partiets gode folk på alle niveauer vil føre Fremskridtsidéerne frem 
til sejr.
Grundlaget for udskrivelse af valget er meget spinkelt. I realiteten er såvel 
Konservative, Venstre, Radikale som Socialdemokraterne næsten enige i at føre en 
politik, der brandbeskatter befolkningen, øger bureaukratiet og det offentliges andel af 
samfundskagen samt besværliggør erhvervslivets produktion og 
afsætningsmuligheder.
Her står Fremskridtspartiet meget stærkt med vore krav om:
1. Store personskattelettelser ved hævning af den skattefri bundgrænse.
2. Store offentlige besparelser.
3. Mere personlig frihed fog mindre bureaukrati.
4. Privatiseringer.
5. Stop for indvandring og krav om folkeafstemning om flygtningepolitikken.
En kommende regering af ikke-socialistiske partier kan hente inspiration og støtte hos 
Fremskridtspartiet, såfremt vi får indflydelse på den fremtidige politik, der skal 
gengive den danske befolkning troen på fremgang og fremskridt.
Såfremt man sikrer erhverlivet ogde og betryggende muligheder for produktion og 
afsætning, så kan det danske erhvervsliv skabe grundlaget for et samfund i udvikling- 
væk fra arbejdsløshed og gældsproblemer - og det er netop det, valget drejer sig om.
Godt valg!                                                                                       
Johannes Sørensen 
Landsformand

