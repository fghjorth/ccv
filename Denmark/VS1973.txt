Indledning
VS er et parti med en revolutionær socialistisk målsætning. Partiet er åbent for enhver, der kan 
tilslutte sig dets program,
For at modvirke tendenser til sekterisme er programmet udformet således, at det kun medtager de 
punkter, som er nødvendige til at afgrænse partiet fra reformistiske retninger, og for at sikre 
tilstrækkelig enighed til at medlemmerne kan indgå i et frugtbart partimæssigt samarbejde.
Det betyder, at medlemmer af VS i deres udadvendte politiske arbejde på de punkter, der omfattes 
af programmet, er bundet af dette, men at medlemmer og grupperinger står frit inden for de rammer 
programmet afstikker. Derved bliver der mulighed for at indhente forskellige erfaringer af 
betydning for den fortsatte afklaringsproces i partiet.
Det betyder også, at den vigtigste opgave for partiet som sådant er at udbrede den politiske 
bevidsthed, som kommer til udtryk i programmet, og at organisere dem, der kan tilslutte sig 
programmet og mobilisere til politisk handling på dette grundlag.
Partiet og dets medlemmer skal til stadighed arbejde på at udvide det fælles grundlag gennem en 
vekselvirkning mellem teoretisk analyse og politisk praksis. Medlemskab af partiet indebærer, at 
den uenighed der er blandt medlemmerne betragtes som mindre afgørende end det fælles grundlag, 
der er udtrykt i programmet:
VS bygger på marxistisk teori og metode som det bedste eksisterende redskab til forståelse af den 
samfundsmæssige virkelighed. En sådan forståelse er en nødvendig forudsætning for at kunne 
ændre udviklingen.
Det marxistiske grundlag betyder, at partiet i analysen af samfundet tager den materielle produktion 
som udgangspunkt, Ifølge den marxistiske teori er udviklingen af produktivkræfterne 
(arbejdskraften med dens viden og erfaring samt produktionsmidlerne) og produktionsforholdene 
(de historisk givne forhold mellem menneskene i produktionsprocessen) af grundlæggende 
betydning for hele samfundsudviklingen, Ejendomsforholdene til produktionsmidlerne er den mest 
betydningsfulde del af produktionsforholdene. Den afgørende drivkraft for den historiske udvikling 
er klassekampen: kampen mellem den klasse, der ejer produktionsmidlerne, og den klasse, der ikke 
ejer produktionsmidler.
Dette er nogle af grundtrækkene i den marxistiske analyse,, I programmet forsøger vi at anvende 
marxistisk teori og metode til at analysere det kapitalistiske samfunds hidtidige udvikling og 
nuværende udviklingstendenser. Samfundets komplicerede virkelighed lader sig ikke beskrive i alle 
detaljer i så sammentrængt form. Marxismen beskæftiger sig med hovedtrækkene og de vigtigste 
udviklingstendenser, Kapitalkoncentrationen, monopoldannelsen, imperialismen, de nye 
markedsdannelser er ikke tilfældige enkeltheder i et broget og uforklarligt mønster. Den marxistiske 
analyse gør dem forklarlige og forudsigelige, Arbejdsformidlingsloven, de invaliditetsfremmende 
lønsystemer, arbejdsretten, retssystemet i øvrigt, den økonomiske politik. skattepolitikken, 
boligpolitikken, uddannelsespolitikken osv. er heller ikke tilfældigheder. Set under klassekampens 
synsvinkel bliver de forvirrende enkeltheder til et klart mønster.
Kendskab til mønsteret, samfundets udviklingstendenser og de mekanismer, der styrer udviklingen, 
er en nødvendig forudsætning for at ændre denne udvikling.
Den marxistiske teori omhandler samfundene i deres historiske forløb. Teorien må således 
udbygges i takt med samfundenes udvikling. For et parti som VS er det en central opgave at bidrage 
til denne udbygning.
Kapitalismen og imperialismen
1.	Det kapitalistiske samfund, som vi kender det, er ikke noget naturgivent. Det er en 
epoke i historien på samme måde som det feudale samfund, der gik forud. Historien - og altså også 
dens enkelte epoker - skabes af menneskene gennem deres arbejde, uanset om de er sig det bevidst 
eller ej.
2.	Det kapitalistiske samfund er først og fremmest karakteriseret ved den måde, hvorpå 
produktionen og økonomien er organiseret. De væsentligste kendetegn er privatejendomsretten til 
produktionsmidlerne og eksistensen af lønarbejdet. De mennesker, der ejer produktionsmidlerne og 
dermed også råder over det færdige produkt, kapitalisterne, er ikke de samme som dem, der gennem 
deres produktion skaber de samfundsmæssige rigdomme, nemlig lønarbejderne.
3.	Lønarbejderne er tvunget til at sælge deres arbejdskraft for at opretholde livet. For at 
stille deres arbejdskraft til rådighed i et vist tidsrum får de udbetalt en arbejdsløn. Men de yder mere 
arbejde end det, der svarer til lønnen. Værdien af dette merarbejde, merværdien, tilegnes af 
kapitalisterne, som anvender den til nye investeringer og derigennem til produktion af ny merværdi, 
samt til deres eget forbrug.
4.	Modsætningen mellem den klasse, der ejer produktionsmidlerne, og den klasse, der 
fremstiller produkterne, kommer til udtryk i klassekampen. Siden ur-samfundet har klassekampen 
været den vigtigste drivkraft i den historiske udvikling. Den grundlæggende modsætning i det 
kapitalistiske samfund er modsætningen mellem lønarbejde og kapital. Klassekampen udkæmpes 
både på det økonomiske, det politiske og det ideologiske område. Den foregår mest umiddelbart i 
virksomhederne, i strejkerne og lønkampene, men også i boligkvartererne, på 
uddannelsesinstitutionerne, overalt i samfundet.
5.	Klassemodsætningen er et udtryk for den kapitalistiske produktionsmådes indre 
modsætninger. Under hele kapitalismens historie er der sket en vældig udvikling af 
produktivkræfterne. I forbindelse hermed er produktionsprocessen blevet stadig mere kollektiv og 
social. Der sker således en stadig uddybning og skærpelse af modsætningen mellem produktionens 
sociale, samfundsmæssige karakter og tilegnelsens private karakter.
6.	Igennem hele kapitalismens historie er der sket en stadig koncentration og 
centralisering af produktion og kapital. I kapitalismens barndom var virksomhederne små, og 
konkurrencen mellem dem var med til at holde priserne nede. I løbet af det 20. århundrede er flere 
og flere sektorer blevet monopoliseret ved at de større virksomheder efterhånden har udkonkurreret 
eller opkøbt de mindre. Konkurrencekapitalismen, er blevet afløst af monopolkapitalismen.
 7.	Under monopolkapitalismen erstattes priskonkurrencen med konkurrence på 
’modeller’ og reklame. I dette stadium bliver de: sværere og sværere at finde profitable 
investeringsmuligheder for den kapital, der stadig akkumuleres, da større produktion ville medføre, 
at prisen og dermed profitten faldt - eller at varerne simpelt hen ikke kunne afsættes. For at holde 
efterspørgselen og dermed profitraten oppe fremstilles varer med „indbygget slitage" eller 
„indbygget forældelse".
8.	I takt med monopoliseringen er det i stigende grad blevet nødvendigt for kapitalen at 
søge ud over de nationale grænser. Kapitaleksporten skaffer monopol-firmaerne af med kapital, som 
ikke i hjemlandet kan give en profit, der tilfredsstiller kapitalejerne. Under monopolkapitalismen er 
konkurrencen på hjemmemarkedet mellem de enkelte virksomheder således blevet udvidet til en 
konkurrence om verdensmarkedet mellem de multinationale monopoler. Kapitalismen har hermed 
nået sit højeste stade: Imperialismen.
9.	Den imperialistiske rivalisering har medført adskillige krige. Således var 1. 
verdenskrig kulminationen på flere årtiers skærpede konkurrence og småkrige i takt med 
monopolkapitalismens fremvækst. Krigene - og den proces, der udløser dem - ændrer 
styrkeforholdet mellem de forskellige monopolkapitaler og mellem de imperialistiske stormagter. 
Ved det 20. århundredes begyndelse var England verdens førende kapitalistiske stat. Et halvt 
århundrede senere spillede den amerikanske stat og de amerikanske monopoler den dominerende 
rolle. Som kapitalistisk land indgår Danmark i det imperialistiske verdenssystem. Danske 
monopoler er med til at udbytte lønarbejdere i andre lande, ligesom udenlandske monopoler er med 
til at udbytte danske arbejdere.
10.	1 det kapitalistiske samfund er lønarbejderne både producenter og forbrugere. Herved 
opstår der en modsigelse, idet kapitalisten på samme tid må søge at holde lønningerne nede og 
priserne oppe. Med jævne mellemrum opstår afsætningskriser, som forløber på nogenlunde samme 
måde: overproduktion - prisfald -virksomhedskrak - faldende produktion - stigende arbejdsløshed. 
Der sker altså en destruktion af produktionsmidler og kapital. De svage virksomheder går under, 
mens de mest produktive og kapitalstærke bliver tilbage. Efter denne koncentrations- og 
renselsesproces kan kapitalismen fungere videre til næste krise.
11.	Efter verdenskrisen 1929-30 gik monopolkapitalismen ind i en ny fase, hvor staten har 
foretaget stadig mere omfattende indgreb i økonomien for at hindre eller mindske kriserne. Ved 
finans- og pengepolitiske foranstaltninger foregår der en regulering af kapital- og løndannelsen. 
Gennem oprettelsen af en statslig sektor i økonomien sker der en opsugning af noget af den 
overskudskapital, som akkumuleres i virksomhederne. Ved sådanne foranstaltninger er det lykkedes 
de moderne kapitalistiske stater at dæmpe kriserne, ikke at afskaffe dem.
12. Staten forsøger i det hele taget at dæmpe modsætningerne i samfundet. Men selv om dette 
lykkes i et vist omfang, er det karakteristisk, at nye modsætninger opstår i takt med neddæmpningen 
af gamle. Samtidig med at det er lykkedes at forøge produktionen i de kapitalistiske industrilande, 
er der således sket en accelererende tilsvining af miljøet. Denne modsætning er nøje forbundet med 
den kapitalistiske produktionsmåde. Den grundlæggende modsætning mellem produktionens 
samfundsmæssige karakter og tilegnelsens private karakter kan kun ophæves ved at afskaffe den 
private ejendomsret til produktionsmidlerne og erstatte den med producenternes kollektive 
ejendomsret.
 Socialismen og kommunismen
13.	På samme måde som feudalismen gik fra at være en progressiv kraft til at være en 
hæmsko for udviklingen og måtte afløses af kapitalismen, således kan den kapitalistiske 
produktionsmåde ikke mere skabe betingelserne for en rationel udnyttelse af ressourcerne - hverken 
naturens eller de menneskelige. Vi ser i dag et enormt spild af ressourcer på unødvendige ting - 
f.eks. reklame, rumfart, krigsproduktion - samtidig med at de mest elementære behov som bolig og 
føde ikke er opfyldt for hovedparten af jordens befolkning.
14.	Under den kapitalistiske produktionsmåde er det profitten, ikke de menneskelige 
behov, som er afgørende for, hvad der bliver produceret. Dette er grunden til den stadig voksende 
modsætning mellem det, der er teknisk muligt, og det, der faktisk sker. Produktivkræfternes vældige 
udvikling giver mulighed for at opbygge et samfund, hvor menneskene er befriet for materiel nød, 
og hvor de enkelte mennesker kan udvikle sig i frihed og samarbejde. Men udviklingen af et sådant 
samfund forudsætter, at producenterne i fællesskab behersker teknikken og sætter målene for dens 
anvendelse.
15.	Da det kapitalistiske samfundssystem er blevet en hæmsko for samfundsudviklingen, 
må det afløses af det socialistiske samfund med fælleseje af jord og produktionsmidler. Når 
produktionsmidlerne bliver fælleseje kan producenterne i fællesskab planlægge produktion og 
fordeling. Dette giver mulighed for at erstatte produktion for profit med produktion for 
menneskelige behov.
16.	Overgangen til socialismen forudsætter en revolution, hvor lønarbejderklassen erobrer 
statsmagten. I overgangsperioden må der træffes særlige foranstaltninger for at forhindre gamle 
økonomiske og politiske magthavere i på ny at komme til magten eller nye magthavere i at 
selvstændiggøre sig i forhold til producenterne. Så længe der endnu er kapitalistiske stater i verden, 
vil det være nødvendigt med et statsapparat til at beskytte samfundet under udviklingen mod 
socialismen. Men på længere sigt er det nødvendigt at arbejde bevidst hen imod statens bortdøen.
17,	De ændringer i produktionsforholdene, som en gennemført i de såkaldt socialistiske 
lande, har ikke været af en sådan art, at producenterne har fået mulighed for at styre produktionen. 
Selv om der er store variationer fra land til land, er det i de fleste af disse lande et nyt lag af 
bureaukrater, som har erobret den politiske magt og derigennem magten til at styre produktionen. 
Ydermere er lønarbejdet ikke blevet afskaffet og markedsmekanismen ikke ophævet. Der har ikke
været tale om en så gennemgribende omformning af den økonomiske basis, at man kan sige, at 
disse lande er socialistiske.  Det ser dog ud til, at der først og fremmest i Kina foregår en kamp for 
at løse overgangssamfundets problemer.
18.	Samtidig med omformningen af den økonomiske basis må der ske en gennemgribende 
ændring af samfundets politiske, juridiske og filosofiske overbygning. Mens visse juridiske og 
politiske forhold vil kunne ændres umiddelbart efter den politiske magtovertagelse, vil der 
utvivlsomt gå lang tid. før de livsvaner, idealer, normer og forestillinger, som er udviklet i det 
kapitalistiske samfund, er revolutioneret. Ændringerne i basis udgør det materielle grundlag for 
ændringerne i overbygningen; omvendt er ændringer i overbygningen nødvendige for, at 
omformningen af basis kan føres til ende.
19.	Målet er i sidste instans det klasseløse - kommunistiske - samfund, Det er ikke muligt 
konkret at beskrive dette samfund på nuværende tidspunkt. Samfundets nærmere udformning vil 
afhænge af den historiske proces, der er gået forud, og det vil lige som alle andre samfund være 
under stadig udvikling. Men man må forestille sig, at arbejdsdelingen sådan som vi kender den fra 
det kapitalistiske samfund forsvinder, og at enhver vil yde efter evne og nyde efter behov.
Staten
20.	Staten er et produkt af klassemodsætningerne. Den har gennem tiderne haft mange 
forskellige former, idet hver af de eksisterende produktionsmåder har frembragt sin specielle 
statstype til varetagelse af den herskende klasses interesser. Den borgerlige stats hovedopgave er at 
sikre opretholdelsen af det kapitalistiske samfundssystem.
21.	Staten varetager kapitalistklassens langsigtede interesser. Udbytningen af 
arbejdskraften er en nødvendig forudsætning for det kapitalistiske samfunds beståen. Staten sikrer 
dette gennem lovgivningen (lovfæstelsen af den private ejendomsret, arbejdsretten, m. v.) og 
gennem direkte magtanvendelse (politi, militær). Staten søger, dog først og fremmest at stabilisere 
udbytningen ved at fremme samarbejdet mellem klasserne. Den indtager en mere og mere 
fremtrædende rolle i fastholdelsen og formidlingen af kapitalens ideologiske herredømme over 
lønarbejderne. Staten forsøger at integrere og binde lønarbejderne til den kapitalistiske 
produktionsmåde som den naturlige, uforanderlige samfundsform, og at fremstille kapitalens 
interesser som hele samfundets interesser. Hertil tjener også statens nære samarbejde med de 
forskellige interesseorganisationer, specielt fagforeningerne. Eksistensen af stærke, reformistiske 
fagforeninger og partier er en betingelse for, at lønarbejderne accepterer udbytningen til gengæld 
for små forbedringer.
22.	Staten regulerer forholdet mellem de forskellige kapitalgrupper for at forhindre 
sammenstød, der kan true systemets overlevelse. I krisesituationer kan staten blive genstand for 
kamp mellem de forskellige kapitalgrupper. Staten varetager i almindelighed monopolkapitalens 
interesser, undertiden på bekostning af svagere kapitalgrupper.
23.	Staten spiller en stadig større direkte rolle i økonomien. Den varetager de opgaver, 
som de enkelte kapitalister ikke kan eller vil løse (opbygning af infrastruktur, uddannelse af 
arbejdskraft). Efter krisen i 20'erne har staten i stedse stigende grad gennem konjunkturregulerende 
foranstaltninger forsøgt at dæmpe krisetendenser. Samtidig er den statslige sociale sektor udvidet 
stærkt. Som en konsekvens af de kapitalistiske produktionsforhold er behovene på det sociale 
område vokset kraftigt. Gennem socialpolitikken prøver staten at imødekomme nogle af 
lønarbejderklassens mest umiddelbare krav og derved dæmpe det, der ellers kunne udvikle sig til 
alvorlige sociale spændinger. De sociale foranstaltninger tjener således til at stabilisere 
kapitalismen. Dels økonomisk, dels ideologisk, idet de understøtter den borgerlige ideologis forsøg 
på at fremstille staten som stående over klasserne.
24.	Staten er ikke uafhængig af kapitalen, men der eksisterer heller ikke et egentligt 
underordningsforhold. For at det kapitalistiske samfund kan overleve, må staten i mange tilfælde 
handle mod den ene eller den anden kapitalgruppes interesser, lige som det er muligt for 
lønarbejderne at opnå øjeblikkelige forbedringer, fordi kapitalismens overlevelse på langt sigt 
kræver dette.
25. Statens rolle i det kapitalistiske samfund er således des modsigelsesfuld. I takt med 
klassekampens udvikling vil statens rolle som legitimerende faktor aftage og dens rolle som 'direkte 
undertrykkelsesapparat vokse. Allerede i den nuværende situation står disse roller i modsætning til 
hinanden, og det er en vigtig opgave for den revolutionære bevægelse at udnytte disse mod_ 
sætninger.
 Parlamentet
26.	I fremstillingen af den borgerlige stat som stående over klasserne og varetagende hele 
befolkningens interesser, spiller parlamentet (folketinget) en vigtig rolle. Parlamentet fremstilles 
som den afgørende magtfaktor i samfundet. Imidlertid har parlamentet ingen væsentlig selvstændig 
magt, men er et udtryk for de økonomiske og politiske magtforhold i samfundet.
27.	For: et parti som VS er værdien af deltagelse i det parlamentariske arbejde helt 
afhængig af den aktuelle situation. På nuværende tidspunkt kan arbejdet i parlamentet dels tjene til 
at afsløre hvilke interesser folketinget faktisk varetager, dels støtte den kamp mod det kapitalistiske 
samfund, der foregår udenfor, og endelig hjælpe med til at fastholde de fremskridt og 
indrømmelser, som lønarbejderne har tilkæmpet sig.
28.	Det er en illusion at tro, at man kan indføre socialismen „ad parlamentarisk vej". Et 
socialistisk samfund kan ikke opstå gradvis inden i det kapitalistiske. Forudsætningen for et 
socialistisk samfund er producenternes overtagelse af produktionsmidlerne. Kapitalistklassen 
opgiver naturligvis ikke godvilligt sin ejendomsret til disse. Man kan derfor ikke forestille sig 
indførelse af socialismen uden at der sker et revolutionært brud med den gamle orden.
Reformismen
29.	Ifølge reformistisk opfattelse skulle arbejderbevægelsens partier ved at deltage i 
valgene og vinde styrke i parlamenterne gradvis kunne erobre den borgerlige statsmagt og derefter 
bruge den som redskab for en socialistisk omformning af samfundet.
30.	Den objektive baggrund for de reformistiske ideers fremgang har været de 
kapitalistiske højkonjunkturer, der har givet mulighed for en vis forøgelse af arbejdslønnen og 
gennemførelse af en omfattende statslig socialpolitik.
31.	De reformistiske partier og den reformistiske del af fagbevægelsen har i stedse højere 
grad bygget på forestillingen om, at en ubrudt stigning i produktionen skulle gøre det muligt at 
tilfredsstille alle lønarbejderklassens behov. Herved skulle modsætningen mellem lønarbejde og 
kapital efter deres mening træde i baggrunden.
32.	For de reformistiske partier er den kapitalistiske økonomiske ekspansion således 
næsten blevet ensbetydende med fremgang for socialismen. Derfor har disse partier også været 
mere end villige til at overtage regeringsmagten i de kapitalistiske samfund for at prøve at „løse" 
eller i hvert fald dæmpe de konflikter, som opstår af det kapitalistiske samfunds indre 
modsætninger. Da disse partier ikke repræsenterer en bestemt del af den herskende klasse, men 
tværtimod fremstår som lønarbejderklassens repræsentanter, har de bedre muligheder end de 
borgerlige partier for dels at løse modsætninger mellem forskellige grupper af kapitalister og dels at 
tilgodese hele kapitalistklassens interesser - reelt på lønarbejderklassens bekostning.
33. Reformismen bygger på en accept af forestillingen om staten som stående over klasserne og en 
tro på, at det er muligt at harmonisere modsætningen mellem lønarbejde og kapital. For VS er 
kampen mod reformismen en del af kampen for socialismen.
Faglig kamp
34.	Den faglige kamp er en central del af klassekampen. Modsætningen mellem 
lønarbejde og kapital kommer til udtryk i de stadige konflikter på arbejdspladserne. VS støtter den 
kamp, der føres for at bevare de opnåede goder og for højere realløn, kortere arbejdstid, nedsat 
arbejdstempo m. v. Men denne kamp for krav, der er udsprunget af den aktuelle arbejdssituation er 
ikke identisk med kampen for socialismen. Partiet må hele tiden arbejde for at give kampen 
revolutionært socialistisk perspektiv.
35.	Den etablerede fagbevægelse (LO) har med hovedaftalens 
(samarbejdsudvalgsaftalernes) paragraf 4 og 2 accepteret at arbejde på det kapitalistiske systems 
betingelser og derved underordne sig arbejdskøberne. LO kan derfor ikke være et redskab i kampen 
for socialismen. Men langt den største del af lønarbejderne inden for industri, transport, handel og 
kontor er organiseret under LO, som i samarbejde med Arbejdsgiverforeningen kan håndhæve en 
reel tvang til organisering under LO. Derfor er det nødvendigt at arbejde politisk inden for LO.
36.	Tillidsmandsinstitutionen er en del af den etablerede fagbevægelse. 
Tillidsmandsreglerne kræver, at den af lønarbejderne valgte tillidsmand skal godkendes af 
arbejdskøberen. Ydermere er det i følge reglerne tillidsmandens første opgave at virke for ro og 
orden på arbejdspladsen; varetagelsen af arbejdskammeraternes interesser kommer i anden række. 
Følges reglerne, vil tillidsmanden derfor snarere komme til at gå arbejdskøberens end 
lønarbejdernes ærinde. I nogle tilfælde vil det imidlertid være muligt for en tillidsmand at styrke 
den revolutionære kamp på arbejdspladsen. Dette forudsætter, at tillidsmanden sætter sig ud over 
reglerne. Om VS’ere skal lade sig opstille og vælge til tillidsmænd må afhænge af en vurdering af 
forholdene på den enkelte arbejdsplads.
37.	I de senere år er en ny fagopposition vokset frem. Inden for LO er der voksende 
modstand mod den reformistiske ledelse og den bureaukratiske struktur. Uden om LO er nye 
organisationer begyndt at tage form, som med den „vilde" (frie) strejke som vigtigste våben kæmper 
for at varetage lønarbejdernes kort- og langsigtede interesser. Partiet må af al kraft støtte 
udviklingen af denne nye fagopposition.
38.	Skal kampen på arbejdspladserne være målrettet og slagkraftig, er det nødvendigt, at 
den er organiseret - i basisgrupper, celler eller andre former for arbejdspladsgrupper. På langt sigt 
må der arbejdes hen imod en samlet organisering af kampen på arbejdspladserne. Hvad der er den 
mest hensigtsmæssige organisationsform er et uafklaret spørgsmål inden for den ikke-reformistiske 
venstrefløj. Det ligger derfor uden for minimumsprogrammets rammer at tage stilling dertil.
37.	Også visse funktionsgrupper, tjenestemænd, overenskomstansatte akademikere og 
andre, der ikke hører til LO-området, deltager i den faglige kamp. Disse stadig voksende lags 
klassemæssige tilhørsforhold er omstridt inden for den ikke-reformistiske venstrefløj. En 
stillingtagen hertil ligger derfor uden for minimums-programmets rammer. Men det er en vigtig 
opgave for partiet at nå frem til en afklaring vedrørende klasseanalysen.
38.	Kapitalen er organiseret internationalt. Kampen imod den må derfor også organiseres 
internationalt. Solidaritet og samarbejde over landegrænserne også på det faglige område er en 
væsentlig del af denne kamp.
Anti-imperialisk kamp
41.	Undertrykkelsen og udbytningen af de underudviklede landes folk er med til at 
opretholde det imperialistiske verdenssystem. Imperialismen hindrer de nødvendige økonomiske og 
politiske omvæltninger i de underudviklede lande og stabiliserer kapitalismen i de imperialistiske 
centre i Vesteuropa og Nordamerika.
42.	Befrielseskampene i Asien, Afrika og Latinamerika, som i det sidste årti er blevet 
udvidet og skærpet, sigter efter at løsrive stadig større dele af disse kontinenter fra det 
imperialistiske verdenssystem. En sådan løsrivelse er med til at svække kapitalismen i Vesteuropa 
og Nordamerika. For VS er det en selvfølge, at den anti-imperialistiske kamp må støttes af al kraft.
43.	Det er de samme mekanismer, der udbytter og undertrykker folkene i Asien, Afrika og 
Latinamerika og lønarbejderne i Vesteuropa og Nordamerika. Ved at bekæmpe imperialismen i 
Vietnam er det vietnamesiske folk med til at svække kapitalismen. Ved at bekæmpe kapitalismen i 
Danmark er danske lønarbejdere med til at svække imperialismen. Den anti-imperialistiske kamp og 
den anti-kapitalistiske kamp hænger uløseligt sammen. Dette er udgangspunktet for VS' deltagelse i 
det anti-imperialistiske arbejde.
44.	I det senkapitalistiske samfund fremtræder kapitalismens grundlæggende modsætning 
- mellem lønarbejde og kapital - i til dels nye former: Oprettelse af nye økonomisk-politiske 
fællesskaber, en øget anvendelse af videnskaben i produktionen, et øget behov for veluddannet 
arbejdskraft, voksende grupper der bliver overflødiggjort i produktionen, et stigende antal 
arbejdsulykker og erhvervssygdomme, en systematisk ødelæggelse af det fysiske miljø, en øget 
regional ulighed. Derfor hører kampen mod oprettelsen af et europæisk, kapitalistisk statsapparat, 
kampen på uddannelsesinstitutionerne, kampen for kvindefrigørelsen, kampen mod forureningen og 
kampen for bedre boligforhold alle med til klassekampen.
45.	På alle disse områder er kampen intensiveret i de senere år. Ofte har den været ført af 
grupper, der har koncentreret sig om en enkelt af de umiddelbare modsigelser, som det 
senkapitatalisktiske samfund indebærer. Disse grupper har ikke nødvendigvis haft et socialistisk 
sigte med deres kamp. Men ligesom den faglige kamp er også disse andre sider af klassekampen 
skærpet. Såvel midlerne som målet er efterhånden blevet radikaliseret, og på alle områder findes der 
nu grupper, som klart opfatter kampen som et led i kampen for en socialistisk revolution.
48. Partiet og dets medlemmer må se det som en opgave at fremme denne proces. Partiet er åbent 
for et nært samarbejde med alle ikke-reformistiske grupper. der deltager i denne del af 
'klassekampen. Partiet tilstræber at skabe en organisatorisk ramme, hvor de mange spredte 
erfaringer kan undergå en samlet bearbejdelse, til sikring af den vekselvirkning mellem teori og 
praksis, som er forudsætningen for en socialistisk strategi. Og partiets medlemmer, som deltager i 
denne del af klassekampen, må se det som deres opgave at udbrede bevidstheden om, at 
boligproblemet, kvindefrigørelsen, forureningen osv. ikke kan løses isoleret, men at forudsætningen 
for deres løsning er den socialistiske revolution.


