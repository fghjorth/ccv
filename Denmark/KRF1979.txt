Tirsdag den 23. oktober går de danske vælgere til valgurnerne. Hvad drejer valget sig om? 
Økonomien er i centrum. Med rette. Der er virkelig brug for et sporskifte i dansk økonomi, så der 
kan oprettes flere arbejdspladser. Vi vil kæmpe for at afskaffe arbejdsløsheden og bringe vor 
udlandsgæld ud af verden.
Men det er alt for kortsigtet udelukkende at snakke om økonomi. Et lands trivsel afhænger nemlig 
ikke af økonomi alene. Hvad skyldes de senere års, stadig mere ugunstige økonomiske udvikling? 
Årsagen er helt konkret, at det kristne livs- og menneskesyn fortrænges af andre livsholdninger der 
mere eller mindre åbenlyst fremmer egoismen, især gruppeegoismen. Det kristne livs- og 
menneskesyn lærer den enkelte at vise den personlige offervilje og omsorg for andre. Ønsker De, at 
det kristne værdigrundlag skal være fundamentet for det danske samfund? Da må De stemme på et 
parti, der har klare programformuleringer på dette område. Men De må også sikre Dem, at et sådant 
parti i folketinget har vist mod til at vedgå sit program.. Kristeligt Folkeparti vil af al kraft kæmpe 
for en kristen kultur basis for vort samfund. Kristeligt Folkeparti vil kæmpe for frihed under ansvar, 
livssynsfrihed og respekt for menneskeværdet - også det ufødte liv.
Er De enig i disse afgørende principper og målsætninger for det fremtidige danske samfund? Da 
skal De vide, at Kristeligt Folkeparti kæmper Deres kamp.
Mød derfor frem på valgdagen - og stem på Kristeligt Folkeparti.
Skatten.
-	KRF vil indføre en ændret beskatning af ægtefæller, således at hver ægtefælle 
beskattes af halvdelen af ægteparrets samlede indtægt.
-	KRF vil indføre begrebet socialindkomst som grundlag for tildeling af sociale ydelser. 
Socialindkomst er bruttoindkomst minus fradrag i forbindelse med indkomstens erhvervelse.
Arbejdsmiljøet.
-	Arbejdsmiljøet bør gøres så sundt og sikkert som muligt.
-	Stoffer, der sandsynligvis er kræftfremkaldende eller på anden måde sundhedsfarlige, 
må ikke bruges, med mindre der sikres effektiv beskyttelse.
-	Da tryghed i arbejdsmiljøet er en forudsætning for den enkeltes og familiens trivsel, 
vil KRF arbejde for, at der i højere grad tages hensyn til familierne ved virksomhedernes 
planlægning.
De ældre.
-	KRF mener, at de ældre skal forblive ligeværdige samfundsborgere med ret til selv at 
vælge deres livsform.
-	Beboere på pleje- og alderdomshjem bør sikres medbestemmelse vedrørende 
forholdene på hjemmene. Det gælder f.eks. morgensang, andagter og gudstjenester, samt 
tilrettelæggelse af andre arrangementer.
-	Selvejende institutioner skal fortsat kunne oprettes, og de ældre skal frit kunne vælge 
dem.
-	Ældre bør personligt tilbydes en grundig orientering om deres muligheder, og der bør 
oprettes besøgstjeneste, der kan udøves af kirkelige og andre organisationer, samt privatpersoner.
Familien - samfundets kerne.
-	Kristeligt Folkeparti mener, at familien er den bedste ramme for menneskers samliv 
og børns trygge opvækst.
-	Et godt familieliv er en væsentlig betingelse for, at samfundet kan fungere godt.
-	KRF vil derfor værne om familien og bekæmpe de familieopløsende tendenser, både 
for familiens og for samfundets skyld.
Ægteskabet.
-	KRF anser ægteskabet for den rette og bedste samlivsform. KRF ønsker
derfor enhver "skat på ægteskabet" afskaffet. Ingen må "hindres" i at gifte sig af økonomiske 
grunde.
Børnene.
-	KRF vil sikre børnene og de unge de bedste opvækstvilkår.
-	KRF vil ligestille forældrene i opdragergerningen ved at give dem reelle 
valgmuligheder med hensyn til barnets pasning. KRF har den 13/10 1978 i folketinget foreslået 
forhøjelse af det almindelige børnetilskud i barnets 3 første leveår fra 1.616 kr. til 10.850 kr. årligt, 
forudsat at moderen ikke modtager dagpenge og barnet passes i hjemmet.
-	Det af KRF fremsatte forslag 25/1-79 mod børnepornografi skal omgående 
genfremsættes. Børnene skal værnes mod pornografisk litteratur i skolen og forretningers udstilling.
-	KRF vil bryde linien i U90, idet vort skolesyn hviler på et kristent menneskesyn.
-	KRF vil kæmpe for, at forældrene får en langt større mulighed for deltidsarbejde og 
arbejde på flekstid.
De unge.
-	Unge under uddannelse bør økonomisk behandles uafhængigt af forældrenes 
økonomiske forhold.
-	KRF vil prioritere tilbud fra idrætten og idebetonede børne- og 
ungdomsorganisationer højere end pasningsordninger.
-	Det idebetonede arbejde bør ligestilles med idrætten med hensyn til tilskud fra 
kommuner og amter.
Boligen.
-	KRF ønsker, at der skabes gode og sunde boliger til en overkommelig pris for både 
ejere og lejere. På den måde kan boligen danne rammen om et sundt familiefællesskab og give 
mulighed for den enkeltes udfoldelse.
-	Andelsboligforeningen er en udmærket løsning af boligbehovet. Den forener nogle af 
de bedste sider, både ved ejerboligen og den lejede bolig.
Skole og uddannelse - på basis af Danmarks kristne kulturarv!
- Skolen har sit mandat fra forældrene og må derfor i sin undervisning være i overensstemmelse 
med forældrenes ønsker.
—	Undervisningen skal være niveaudelt og afsluttes med niveaudelte prøver. 
Kristendomsundervisningen skal være tro mod Bibelens lære.
-Oprettelse af friskoler støttes. Skolepengene skal følge eleven
Enhver uddannelse på højere læreanstalter skal kunne afsluttes med kompetencegivende 
afgangsprøver på forskellige niveauer.
—	KRF støtter en fri meningsdebat og kunstnerisk frihed, som ikke krænker
menneskeværdet, den enkeltes tro og livsholdning, nationens værdighed og Guds navn.
Omsorg og retfærd i samfundet!
—	Narkotika- og alkoholmisbrug skal forebygges og bekæmpes.
—	De ufødte skal sikres retten til livet.
Ældre skal gives mulighed for at blive i deres hjem, så længe de ønsker det.
—	De små sygehuse skal bevares.
—	Nødvendige institutioner oprettes, hvor hjemmene ikke kan klare de familiemæssige 
opgaver på anden måde.
—	Borgerne skal beskyttes mod vold og kriminalitet. Politistyrken skal forøges og dens 
arbejdsforhold forbedres.
—	Fysiske blokader skal hindres.
Menneskerettighed og næstekærlighed.
—	Der skal værnes om jorden og de ressourcer, som det er givet menneskene at forvalte. 
Brug af alternative energikilder skal fremmes, og energibesparelser og genbrug øges.
Danmark bør støtte U-landene i deres bestræbelser for at opnå en ny økonomisk verdensorden.
—	De elementære menneskerettigheder skal sikres for alle, fra det ufødte barn til 
samfundets ældste.
—	Racisme i enhver form skal bekæmpes.
—	Fremmedarbejderne må ikke diskrimineres.
Danmarks aktuelle situation!
-	KRF har satset stærkt på en regering hen over midten. Men
SV blev en fiasko. KRF er derfor parat til at påtage sig regeringsansvar sammen med frie, 
ansvarlige partier for at rette landets økonomi op.
-	i et sådant regeringssamarbejde vil KRF af al kraft styrke det kristne kulturgrundlag 
og være garanten for en social og ansvarlig frihedslinie.
Familien - samfundets fremtid!
-	Familien er samfundets kerne. Den skal styrkes med gode, sunde og trygge hjem, der 
bygger på ægteskabet som fundament.
-	Love, der diskriminerer ægteskabet, skal ændres.
-	Forældre, der selv passer deres børn, skal have samme offentlige tilskud som forældre, 
der lader deres børn passe på daginstitutioner.
—	Der skal føres en familievenlig boligpolitik, som forhindrer store økonomiske udsving 
for ejere og lejere.
Erhvervslivet -samfundets livsnerve!
-	Mindre erhvervsdrivendes kår skal forbedres. Der skal gives kompensation for de af 
staten pålagte byrder ved moms-og ATP-regnskaber.
-	Erhvervslivets udlandslån skal kurssikres.
-	Lysten til at investere skal stimuleres.

—	Kapitalvindingsskat på erhvervsejendomme skal fjernes.
—	Investeringstilskud, etableringslån og statslån skal reguleres i takt med 
prisudviklingen.
—	Lønmodtagerne skal gives tilbud om frivillig udbyttedeling, medansvar og medeje. 
KRF er imod enhver form for centrale ØD-fonds.
»En skat, der er til at leve med!«
-	Den nuværende diskriminering af hjemmearbejdende ægtefæller skal ophæves ved at 
ligedele ægteparrets samlede indkomst og beskatte halvdelen hos hver.
- Sociale ydelser skal tildeles på grundlag af socialindkomst.
-	Ingen skat på folkepensioner.
—	Reglen om gavefradrag skal ændres fra 1000 kr. for et ægtepar til 1500 kr. for hver 
ægtefælle.

