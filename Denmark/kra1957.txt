Arbejdere bestemmer fremtiden
På valgdagen vil Venstre og de konservative rub og stub og fortrænge den socialdemokratiske 
regering. Kommunisterne på deres side vil fortsætte deres splittelses- og undergravelses arbejde til 
gavn for den borgerlige fløj Men danske arbejdere skal ikke være brikker hverken i den ene eller 
den andens politiske spil.
Enheden mellem fagbevægelsen og Socialdemokratier det grundlag, der skal skaffe nye fremskridt 
og goder til den brede befolkning. Socialdemokratiet samler sine tilhængere blandt frisindede, 
fiskere, landbrugere funktionærer og småkårsfolk. Rygraden i partier er imidlertid arbejderne.
Det er deres valg, der skal sikre den socialdemokratiske regering øget styrke til at forsætte 
reformlovgivningen, der tilsiger velfærd for de mange — ikke kun for de få. Arbejderne bestemmer 
fremtiden.
Arbejderne vender ryggen til kommunisterne.
ARBEJDE til alle. Gennemsnitstallet af arbejdsløse har under den socialdemokratiske regering 
ligget lavere end under regeringen Eriksen—Kraft, nemlig 9,1 pct. mod 10 pet. Men den må 
afskaffes helt. Dette må ske ved: Større industriproduktion. Øget boligbyggeri. Udvidelse af 
erhvervslivet. Gennemførelse af særlige foranstaltninger for arbejdsløshedskøer. Det må sikres at 
den stigende automatisering ikke betyder øget Omskoling af arbejdere, hvor dette arbejdsløshed er 
fornødent.
Den borgerlige regering overvandt vanskelighederne ved midler, der lagde byrderne på de svageste 
skuldre. Socialdemokratiet vil ikke medvirke til en sådan politik, men søge at skaffe arbejde til alle 
ledige hænder gennem en positiv beskæftigelsespolitik. Produktionsstigningen må give arbejderne 
andel i overskuddet.
Socialdemokratiets bestræbelser for at løse beskæftigelsesproblemerne — ikke mindst her i 
Nordjylland — har grundet på det borgerlige flertal ikke slået helt igennem — men trods mindretal 
har beskæftigelsen under den socialdemokratiske regering været højere end tidligere. Vi ved af 
bitter erfaring, hvordan de borgerlige partier ønsker at løse landets økonomiske vanskeligheder. 
Derfor samling om Socialdemokratiet den 14. maj.
Skattespørgsmålet skaber megen irritation på arbejdspladserne, især fordi ikke alle betaler skat 
under lige vilkår.
Den nye skattereform, Socialdemokratiet har arbejdet med i de senere år, indeholder for os 
arbejdere alle de ting. Vi kræver for en retfærdig fordeling af skatterne. Derfor anbefaler jeg alle 
arbejdere at give Socialdemokratiet deres stemme på valgdagen. Vær med til at give 
Socialdemokratiet den styrke, der er nødvendig for at gennemføre disse vigtige reformer.
For fjerde gang har Socialdemokratiet fremsat forslag til en gennemgribende revision af 
skattelovgivningen. Forslaget tilsigter: 
Effektiv kontrol med alle indtægter. Skatten udskrives med fast skatteprocent for alle indtægter op 
til ca. 10.000 kroner i skattepligtig indkomst, så ekstra indtægter ikke beskattes urimeligt hårdt.
De første 5000 kroner af indtægten er skattefri for ægtepar. Ændring af sambeskatningen mellem 
ægtefæller. Børnetilskud i stedet for børnefradrag. Indførelse af skat ved kilden.
Det anslås, at der skattesnydes for ca. 3 milliarder kroner om året i Danmark eller ca. 20 pct. af alle 
indtægter. Lønmodtagerne har ingen mulighed for at snyde. Standsning af skattesnyderiet Ville 
muliggøre en fuldstændig finansiering af folkepensionen og kunne nedsætte skatterne
KONTROL MED PRISER OG AVANCER
Venstre og de konservative har hindret, at en effektiv prislovgivning, der kunne sikre forbrugernes 
interesser, er blevet gennemført. De borgerlige har ingen interesse i at medvirke til en lovgivning, 
der stopper avancerne. Derimod har disse partier vist megen interesse for at komme til at lovgive 
om lønstop og ophævelse af pristalsreguleringen — stigninger i arbejdslønnen betegnes som 
værende til ubodelig skade for dansk erhvervsliv »skruen uden ende« — men prisstigninger, der 
skyldes forhøjede avancer, finder man fra borgerlig side ganske i sin orden.
Monopol- og trustloven betød et væsentligt fremskridt, men den seneste tids offentliggørelser af 
mellemhandleravancerne viser, at en skærpelse er nødvendig. 
Socialdemokratiet tilstræber en stærkere lovgivning mod ukontrollerede priser og ublu avancer
Den kamp, Socialdemokratiet har ført imod monopoler, prisaftaler, og imod de urimelige avancer 
har betydet meget for den arbejdende klasse.   — Men det har været mindretallets kamp imod det 
borgerlige flertal, og man har ikke nået det, man ville.. De arbejdere, der virkelig ønsker at rette 
disse forhold — de kaster ikke deres stemme i grams — men giver den til det eneste parti, der vil og 
kan løse disse problemer. Derfor stemmer jeg på liste A.
Boligbyggeriet må udvides.
Boligmangelen må bekæmpes. De enlige, der i dag står uden lejlighed, må sikres retten til denne. 
De store årgange, der rykker frem i de kommende år, må tages i betragtning, når byggeriet 
planlægges. Den af Venstre og de konservative nedskårne boligstøttelov må revideres.
En langsigtet boligpolitik må tilrettelægges i samarbejde med de sociale boligselskaber.
Stigende byggeomkostninger må modvirkes gennem øget konkurrence inden for 
byggematerialeindustrien. Den nuværende tilskudsordning bør afløses af tilskud direkte til de lejere, 
der har behov derfor. Gennem huslejelovgivningen må de lavest mulige huslejer, og lejernes 
opsigelsesrettigheder fastholdes.
Da boligstøtteloven og huslejeloven var til behandling i Folketinget, så vi klart, hvad det var, vore 
politiske modstandere ville — fri opsigelsesret — frit slag for huslejen — nedsættelse af tilskuddet 
til byggeriet — altså flere penge ned i husejernes lommer og en nedsættelse af beskæftigelsen i 
boligbyggeriet.
Socialdemokratiet er det eneste parti, der kan bremse denne politik. Giv derfor Socialdemokratiet 
styrke til dette på valgdagen.
I overvejelserne om at skabe fuld beskæftigelse fremover, rejser sig ikke mindst problemet med de 
store årgange, der i tusindvis rykker ind på arbejdsmarkedet.
Den nye lærlingelov med dens forbedringer vil medvirke til at løse dette problem. Oprettelsen af 
Ungdommens Uddannelsesfond ligeledes.
Men problemet kan kun løses helt ved en videregående planlægning. Alle unge skal have lige start 
til såvel boglig som teknisk uddannelse, og derefter mulighed for en placering på arbejdsmarkedet 
efter lyst og evne. Det investeringsprogram, Socialdemokratiet har lagt frem for vælgerne, kan løse 
disse store problemer.. Andre partier betragter disse problemer som uløselige — vi har vist vejen og 
løsningen.
Antallet af unge mellem 15 og 24 år vil stige med 130.000 til godt 730.000 i de nærmeste år. Det 
stiller samfundet over for alvorlige problemer. Kun en konstruktiv økonomisk politik, der sigter 
mod en høj beskæftigelse,kan sikre ungdommen uddannelse. Beskæftigelse og boliger. Derfor 
sætter vi X ved liste A den 14. maj. Arbejdspladserne svigter ikke ungdommen, men lader 
forårsvalget give grøde og grokraft til et effektivt dansk demokrati.
Det største sociale fremskridt i vor generation er gennemførelsen af folkepensionen. Denne skal 
udbygges efter de retningslinier, Socialdemokratiet først foreslog, men ikke kunne få tilslutning til 
fra Venstre, de konservative og Retsforbundet.
Arbejderbeskyttelseslovene betød fremskridt for arbejdspladsernes folk.
Sygelønsordningen, der gennemførtes ved overenskomstfornyelsen i foråret 1956, betød en vigtig 
landvinding i social henseende. Den giver efter de gældende regler de mandlige  arbejdere   14  
kroner i sygeløn om dagen, 9 kroner til de kvindelige arbejdere og 6 kroner til ungarbejderne.
Arbejdsløshedsforsikring samt ulykkes- og sygeforsikring må forbedres. Socialdemokratiet vil 
fortsat gøre en indsats for dette mod de borgerliges nej-politik.
Fra fattiggård til folkepension vil jeg kalde Socialdemokratiets virksomhed gennem de sidste 80 år; 
den indsats, partiet har gjort på netop sociallovgivningens område, har løftet arbejderbefolkningen 
op til menneskeværdige kår. Det program, partiet nu går til valg på, giver os løftet om fortsat 
fremgang på disse områder. At der ikke er tale om tomme valgløfter, bevises gennem de resultater, 
partiet hidtil har nået. Derfor opfordrer jeg alle arbejdere — gør som jeg — stem på liste A.
Arbejderne og forsvaret
Den danske arbejderbevægelse ønsker lige så lidt nu som før et forsvar for militærets skyld. Hvor 
det er muligt, må bestræbelserne for en varig afspænding støttes. Det har under de hidtidige 
udenrigspolitiske forhold været nødvendigt at ofre betydelige summer på dansk forsvar, men vi slår 
fast, at viser der sig muligheder for at spare på disse udgifter vil Socialdemokratiet være de første til 
at gribe ind.
Under indtryk af besættelsen og efterkrigsårenes bitre lære om diktaturets midler erkender vi vort 
ansvar overfor os selv og andre demokratiske lande.   Derfor støtter vi FNs sikkerhedsstyrker, og 
NATOs forsvarsfællesskab, for at sikre verdensfreden.
Vort forsvar skal sikre os retten til at afgøre egne forhold uden fremmed indblanding. Vi vil fred 
med frihed.
Begivenhederne i Østeuropa, specielt i Polen og Ungarn har for mig været et bevis på, at 
Socialdemokratiets forsvarspolitik har været rigtig. Vil vi beholde vor frihed og selvstændighed, og 
vil vi undgå diktatur og vold, er det nødvendigt fortsat at opretholde denne politik. Slut op bag 
Socialdemokratiet den 14. maj.
Enhed i arbejderbevægelsen er den afgørende forudsætning for en fortsættelse af den sociale 
lovgivningslinie i dansk politik.
Kommunisternes stilling til de udenrigspolitiske spørgsmål og senest deres godkendelse af 
Sovjetunionens blodige overfald på Ungarn viser, at de ikke lader deres standpunkter diktere af 
danske interesser, Kommunisternes kongres har godkendt alle Sovjetunionens handlinger og har 
ingen ret til at tale danske arbejderes sag.
Kommunister har i deres splittelsesarbejde altid været parat til at stikke dolken i ryggen på danske 
arbejdere, når de fik besked derom udefra.
Hver stemme, kommunisterne har fået gennem årene, har svækket den danske arbejderbevægelse og 
styrket højfinansens kamp for at stoppe de sociale fremskridt.
Hver stemme, der ved dette valg gives til kommunisterne, eller andre maskerede kommunistpartier, 
vil styrke de borgerlige partier og give dem mulighed for en fortsættelse af en hæmningsløs 
kapitalisme, hvis virkemidler på ny vil vende den tunge ende nedad.
Den 14. Maj Bestemmer Du valget. 
Giv din stemme til enheden i arbejderbevægelsen
Stop den kommunistiske splittelse
Valget står mellem en borgerlig politik, der varetager industriherrernes og storlandbrugets interesser 
– eller socialdemokratiet, der har skabt fremskridtene for de jævne i dette land.
Arbejderne har ikke råd til eksperimenter.
Alle arbejderstemmer til liste A
Socialdemokratiet.






