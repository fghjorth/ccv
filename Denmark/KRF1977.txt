
18 gode grunde til at stemme på kritsteligt folkeparti.

1.	Kristeligt Folkeparti vil, at det kristne livs- og menneskesyn skal ligge til grund for de 
politiske beslutninger — både de kulturpolitiske og de økonomiske.
2,	Kristeligt folkeparti vil kæmpe for samarbejde mellem alle positive kræfter i 
folketinget og i befolkningen, for kun på den måde kan vi løse landets alvorlige problemer.
3.	Kristeligt folkeparti vil understrege, at velfærd og trivsel i vort samfund ikke alene er
baseret på økonomi, men i langt højere grad på sindelag og medansvar. På den baggrund vil vi 
værne og styrke de grundpiller, der bærer vort samfund: Hjem, skole og kirke.
4,	Kristeligt Folkeparti vil kæmpe for at bevare familien som det bærende element i 
samfundet. Går familien i opløsning, så går samfundet også i opløsning, derfor skal de ægteskabs-
og familiediskriminerende love ændres. 
5. Kristeligt Folkeparti vil kæmpe for det ufødte barns ret til livet, og vi vil føre en politik, der sikrer 
det ufødte barns tryghed i tilværelsen.
6.  Kristeligt folkeparti vil fastslå at hjemmet er barnets naturlige miljø. Det må derfor gøres 
økonomisk muligt for en af forældrene at blive hjemme hos børnene, mens de er små.
7.	Kristeligt Folkeparti vil føre en familievenlig boligpolitik, der kan sikre mod store 
økonomiske svingninger og om skal gøre det muligt for alle at få en bolig til en pris, der kan betales 
også af familien med jævne indtægter.
8.	Kristeligt Folkeparti vil fastholde, at det er skolens opgave at bibringe børnene de 
nødvendige kundskaber og udvikle dem i overensstemmelse med forældrenes ønsker og på det 
kristne kulturgrundlag til frie, selvstændige og ansvarsbevidste samfundsborgere.
9.	Kristeligt Folkeparti vil kæmpe for forældrenes ret til selv at vælge den skoleform, de 
ønsker. Derfor må skolepengene følge barnet, så forældrene ikke af økonomiske grunde hindres i at 
sende børnene på friskoler eller efterskoler.
10.	Kristeligt Folkeparti vil især igennem forebyggende indsats effektivt kæmpe mod det 
alvorlige narkotika- og alkoholmisbrug, der ødelægger mange mennesker.
11.	Kristeligt Folkeparti vil arbejde for sikkerhed mod vold og kriminalitet. Enhver må 
trygt kunne færdes i hjem, på gader og veje og over alt i vort land.
 12.	Kristeligt Folkeparti vil støtte den kultur-udfoldelse, der fastholder menneskeværd og 
ansvar, men vi vil stærkt modarbejde de kræfter, der igennem radio og tv, film og teater søger at 
nedbryde vor kristne kulturarv,
13.	Kristeligt Folkeparti vil sikre de ældre en meningsfyldt alderdom. De må efter 
pensionsalderen have mulighed for arbejde, og den pensioneredes arbejdsindsats skal honoreres 
uden indgreb i pensionen. Igennem udbygning af hjælpeforanstaltninger skal det gøres muligt for de 
ældre at blive i hjemmet eller hos deres familie længst muligt
14.	Kristeligt Folkeparti vil fastholde august-forligets indkomstramme for kun på dette 
grundlag kan vi genskabe konkurrenceevnen, rette betalingsbalanceunderskuddet op, betale gælden 
til udlandet og effektivt bekæmpe arbejdsløsheden.
15. Kristeligt folkeparti vil fortsætte kampen for at bedre de mindre erhvervsdrivendes kår, bl a. ved 
ændring af 3-ugers reglen, ved kompensation for opkrævning af moms, ATP m.v. og ved 
gennemførelse af en sygelønsordning for den hjemmegående husmor.
16. Kristeligt Folkeparti vil afskaffe skatten på landbrugets produktionsjord, fjerne 
kapitalvindingsskatten på inflationen og lette vilkårene for generationsskiftet i landbruget.
17. Kristeligt Folkeparti vil fortsat hjælpe de grupper i samfundet, der ikke kan sætte magt bag 
deres krav.
18. Kristeligt Folkeparti vil føre en forsvarsvenlig og forhandlingsvenlig og fredsvenlig 
udenrigspolitik til fremme af en bedre verden.

Hvad man end mener om Kristeligt Folkeparti, så har det medvirket til en bevidtsgørelse af folk i 
menighederne på en måde, som man ikke skulle tro mulig for 10-12 år siden. Det gælder i øvrigt 
også med hensyn til ulandshjælpen, hvor Kristeligt Folkeparti som det eneste har været aktiv imod 
reduktion i øgningstakten.
Kristeligt Folkeparti or ikke alene et sundt demokratisk parti, men også et parti med en klar social 
forståelse og vilje	
KRISTELIGT FOLKEPARTI FOR fremsynet politik på kristen grund MOD frihed uden ansvar 
FOR familien MOD forøget skattetryk FOR fast loft over offentligt forbrug MOD 
fagforeningskapitalisme FOR frivilligt ØD MOD fagpædagogers formynderskab FOR frit valg af 
skole TIL SAMLING OM VÆRDIER
 1.	FAMILIEPOLITIK
VI vil værne om familien — samfundets kerne. VI vil gennem familievenlig lovgivning skabe 
tryghed for familien, og vi vil bekæmpe familiefjendske love, der skaber urimelige økonomiske 
konsekvenser for et ægteskab. Hidtil har samfundet ensidigt støttet de hjem, der lader 
daginstitutionerne passe deres børn. De hjem, hvor en af forældrene bliver hjemme, bør også have 
mulighed for støtte, så økonomien Ikke hindrer forældrenes frie valg.
2.	VERDEN OMKRING OS
Danmark er et rigt land - sammenlignet med udviklingslandene! Hjælpen skal hellere øges end ned 
sættes. Kristeligt Folkeparti anerkender den betyder lige indsats, som øves af missionsselskaberne. 
Derfor arbejder vi for, at grænsen for skattefrie gaver til bl.a. dette formål hæves fra 1000 kr. til 
2000 kr.
3. BESKÆFTIGELSE
Fuld beskæftigelse er det naturlige for et velfærdssamfund. Vi vil medvirke til ethvert positivt 
forslag til bekæmpelse af arbejdsløsheden, så virksomhederne hurtigst muligt kan komme i gang 
igen.: Det er sundere at arbejde end at få understøttelse.
HVAD ER KRISTELIGT FOLKEPARTI?
Kristeligt Folkeparti er et politisk parti, der ud fra et kristent livs- og menneskesyn vil virke for en 
fremsynet socialliberal samfundspolitik.
Ud fra sit grundsyn og retningslinierne i sit program ønsker partiet at præge det danske Samfund, 
(formålsparagraffen).
 4.	Offentlige besparelser
Det offentlige må yde en rimelig service til sine borgere. Men vi ønsker det offentlige forbrug 
gradvist nedtrappet til c.a, 4 % af nationalindkomsten. Vi glæder os over en begyndende gunstig 
udvikling på dette område.
5.	ÆNDRING AF KAPITALINDVINDINGSSKAT
Kristeligt Folkeparti ønsker kapitalindvindingsskatten lempet, så de almindelige inflationsstigninger 
på fast ejendom ikke rammes. Beskatningen af de egentlige kapitalgevinster må derimod skærpes.
6.	SKOLEN
Kristendomsundervisningen skal bevares og forbedres.
Seksualundervisningen må ikke påtvinges men skal være frivillig. Forældrenes indflydelse bør 
styrkes.
Friskoler må have så gode vilkår, at det frie skolevalg ikke kun bliver en teori, derfor bør 
skolepengene følge barnet.
7. LØSNING Af Abortproblemet
Verdens overbefolkningsproblem løses ikke ved at dræbe 25.000 danske kvinders fostre hvert år. 
Vejen til løsningen går gennem mådehold i forbruget af verdens ressourcer.
Vi skaffer heller ikke gode	kår for de fødte børn ved at vænne mennesker til, at det liv, der er i vejen 
for en udrydder man blot. Kristeligt folkeparti har fremsat forslag om en ansvarsfremmende 
svangerskabslovgivning med bedre støtte til gravide og vi vil fortsat arbejde for en sådan 
lovgivning.
BEHOVER VI ET KRISTELIGT PARTI?
Det er svært at få kristne politiske synspunkter igennem inden for borgerlige eller socialistiske 
partier. Savner vi et kristeligt parti.
Erfaringerne fra andre lande viser, at et kristeligt parti ikke svækker, det kristne indslag i de andre 
partier. Derfor behøver vi et kristeligt parti i vort land.
 Hvad de siger om os:
Erhvervsdrivende
Kristeligt Folkeparti arbejder for retfærdighed i samfundet, og derfor Mir partiet gjort en stor 
Indsats for at hjælpe de mindre erhvervsdrivende, der ofte har store vanskeligheder at slås med. 
Lovforslaget sidste år om betaling for dét arbejde der udfores med A.T.P., moms O.s.v. var et godt 
eksempel på partiets indsats. I de sidste forligsforhandlinger havde Kristeligt Folkeparti heller ikke 
glemt de mindre erhvervsdrivende, men havde opnået en forbedring at sygedagpengeordningen, så 
den erhvervsdrivende først skulle overtage betalingen af sygedagpenge efter 120 timers ansættelse i 
stedet for som nu efter 40 timer. Jeg kan således kun anbefale de mindre erhvervsdrivende at 
stemme på liste Q. 
Husmoder
De andre partier har travlt med at støtte forskellige særinteressegrupper i samfundet, men jeg kender 
kun et parti, der for alvor taler de. hjemmearbejdendes sag, og det er Kristeligt Folkeparti. Hele 
deres familieprogram understreger betydningen af det arbejde; de hjemmearbejdende ger med 
opdragelsen af den kommende generation og sætter Ind for at lette de økonomiske forhold for de 
familier, der vil nøjes med én indtægt af hensyn til børnene. Jeg synes også der er godt at Kristeligt 
Folkeparti arbejder for flere halvdagsstillinger og at det allerede til dels er lykkedes for dem 
gennem aftaler i augustforliget
Alle hjemmearbejdende og alle, der ønsker halvdagsstillinger kan Ikke gøre noget bedre ved valget 
end at stemme på kristeligt Folkeparti.
Funktionær
Jens Møller har på et politisk møde hvor der næsten kun var selvstændige erhvervsdrivende til stede 
og hvor repræsentationer fra to partier Store partier angreb de offentligt ansatte Hårdt, forsvaret 
disse og krævet retfærdighed for alle grupper i befolkningen. Det var ikke populært i forsamlingen 
men jens Møller gav ikke efter for presset. »Der skal være plads til os alle og alle behandles 
rimeligt i dette samfund, sagde han, og derfor mener jeg; at de offentligt ansatte og andre 
funktionærer bør stemme på kristeligt Folkeparti ved det kommende valg, for er der noget vi 
trænger til i Danmark, så er det politikere der tør forsvare grupper af befolkningen, der er hårdt 
trængte også selvom de ikke bliver populære af det.
Arbejder
Mange arbejdere har fået den opfattelse, at Kristeligt Folkeparti ikke er noget for dem. Det er en 
misforståelse. Jeg har fulgt partiet ret nøje. og jeg kan se, at intet andet parti så konsekvent har 
arbejdet for en afskaffelse af arbejdsløsheden både på længere sigt og nu med det samme, så de der 
for alvor er solidariske med de arbejdsløse kan vise det i praksis ved at sætte kryds ved Q.
Landmand
Desværre gik forliget her i januar i stykker og vi fik valg.. Når jeg siger desværre er det fordi det var 
lykkedes kristeligt folkepartis forhandlere at opnå flere fordele for landbruget. F. eks at 
skattevæsenet ved handlen mellem forældre og børn skulle godkende salgsprisen, hvis den ikke lå 
under sidste vurdering og en nedsættelse af den amtskommunale grundskat til afløsning af en del af 
produktionsafgifterne. Man må håbe, at Kristeligt folkeparti får fremgang ved valget, så de bagefter 
endnu bedre kan arbejde for retfærdige ordninger også for dansk landbrug derfor siger jeg:. Stem på 
liste Q
Hvad har Danmark brug for?
Danmark har brug for: 1. samarbejde mellem alle positive kræfter i Folketinget og i befolkningen, 
for kun på den måde kan vi løse landets alvorlige problemer.
2. stop for unødvendige stigninger i priser og indkomster for kun derved kan vi redde landets 
økonomi og afskaffe arbejdsløsheden.
3. en positiv familiepolitik, der sikrer familierne gode kår, så børnene ikke af økonomiske grunde 
må overlades til heldagsinstitutioner, En effektiv bekæmpelse af alkoholmisbrug der har ødelagt så 
mange hjem
4. gode boliger for alle, til en pris der kan betales også af familien med jævne indtægter.
5. tryghed mod vold og kriminalitet på gader og veje og overalt i vort land og mod international 
kriminalitet og krig. Derfor bør Danmark have et effektivt politi samt et 'forsvar der er stærkt nok 
til, at vi sammen med vore forbundsfæller kan afskrække andre fra at angribe vor frihed.
6. effektiv hjælp til dem, der har de dårligste kår, og til dem der ikke kan tale for dig selv. Det 
gælder henholdsvis erhvervsgrupper der er kommet bag efter i indkomstudviklingen, de arbejdsløse, 
og det gælder de åndssvage og de ufødte børn, men det gælder også mange andre grupper, Dyrene, 
der på godt og ondt er i menneskers vold, har også krav på beskyttelse.
7. skoler, der kan sikre at børnene og de unge får lært noget, men som ikke indoktrinerer eleverne 
med meninger og indstillinger, der går imod forældrenes ønsker. Af hensyn til det frie skolevalg har 
vi brug for friskoler, efterskoler o.l. Kristendomsundervisningen må styrkes I alle skoleformer.
8. en kulturpolitik, der fremmer det positive og rige i menneskelivet, og som bygger på vor kristne 
kulturarv.
9. er mere retfærdig fordeling al goderne i verden, både overfor de nødlidende i U-landene og 
overfor de kommende slægter
Danmark har brug for politik, der bygger på det kristne livs- og menneskesyn og på kristen etik og 
moral.
Alt dette har Danmark brug for! Alt dette vil Kristeligt Folkeparti
Derfor har Danmark brug for Kristeligt Folkeparti!

