
Pantsætningen af Danmark skal omgående stoppes.
Det er skandaløst, at alt, hvad generationer før os - under afsavn og sparsommelighed - har bygget 
op, nu nedbrydes og stilles som pant til udenlandske pengeudlånere.
Fremskridtspartiets folketingsgruppe har derfor gennemarbejdet 
Send venligst Deres kommentarer til:
Redningsplanen for Danmark
1. De første 38.000 kr.'s indtægt skal være skattefri i 1980. - Altså en skattelettelse på henved 900 
kr. om måneden.  I 1981 får vi 60.000 kr. skattefrit, og skatten bliver 50 % af, hvad man tjener 
derudover.
2 Den nødvendige, øjeblikkelige styrkelse af dansk konkurrenceevne kræver, at en mindre del af 
skattelettelsen bruges til at nedsætte lønomkostningerne (bruttoløn før skat) med 5 %. Herefter 
fastholdes den beskyttelse, som den automatiske dyrtidsregulering giver lønmodtageren.
3 Folkepensionen forhøjes fra 1. januar 1980 til 3.000 kr. om måneden (6.000 kr. for ægtepar).
4 Den danske konkurrenceevne belastes nu af en lang række restriktionsbyrder. De hæmmer 
udvikling og virkelyst i virksomhederne.
Derfor skal langt det meste af papirarbejdet fjernes. Det sker ved, at Folketinget ophæver snesevis 
af restriktionslove.
5 De seneste års katastrofe- og eftergivenhedspolitik har fået de offentlige udgifter til at svulme 
langt ud over landets økonomiske bærekraft. Derfor nedsættes de med godt 20 % i 1980 og 
yderligere i 1981, så der alt i alt spares 30 %.
Kun ved en så stor styrkelse af produktionen kan problemerne med beskæftigelse og underskud 
overfor udlandet klares. Vi kan ikke fortsætte med at låne og låne i det uendelige. Skal vi undgå 
dette, er indsats af den nævnte størrelse nødvendig.
En sådan produktionsfremmende politik er nu blevet den eneste holdbare socialpolitik.
Besparelserne udformes som anført i Fremskridtspartiets ændringsforslag til finansloven for 1979.
6 Fremskridtspartiet siger nej til angreb på rentefradragsretten og nej til værdistigningsafgift.
Disse forslag vil jage titusindvis af familier fra hus og hjem.
7 Arbejdsløshedsunderstøttelsen skal være ens for alle, som effektivt er til rådighed for 
arbejdsmarkedet. I de første 3 måneder skal den være 29 kr. i timen og derefter 26 kr. i timen i de 
følgende 3 måneder.
Efter et halvt år henvises ubeskæftigede til de almindelige sociallovsregler.
Fysiske blokader accepteres ikke. Deltagere heri kan ikke få bistand fra det offentlige, udover hvad 
der måtte være absolut tvingende nødvendigt.
8 Sygedagpenge efter 5 sygedage betales af staten. Lønmodtageren betaler selv de første 2 
sygedage, medens virksomheden betaler de følgende 3.
9 I et sundt samfund blander staten sig ikke i løn- og arbejdsvilkår. Når Fremskridtspartiet derfor 
har fået rettet forholdene op efter mange års katastrofal ledelse af landet, behøver Regering og 
Folketing ikke på ny beskæftige sig med arbejdsmarkedets overenskomstforhandlinger, sådan som 
socialdemokrater m. fl. gjorde det i 1975, 1977 og 1979.
10 Folketinget skal ikke blande sig i ØD-spørgsmål. De må løses i hver virksomhed for sig efter 
forholdene på den pågældende arbejdsplads.
Så længe andre politiske partier rumler med ØD-planer - f. eks. Venstres landsmødeoplæg - jager 
man danske arbejdspladser væk. Medarbejderne skal finde deres indtægt i lønposen. Ikke hos 
skatteministeren eller i en eller anden kunstfærdig opsparingsordning - hvad enten denne så 
tilrettelægges efter Thomas Nielsens eller efter Henning Christophersens model.

11 Fremskridtspartiet vil højne undervisningen og genoprette orden i danske skoler og på danske 
universiteter til gavn for de unge og for hele samfundet.
12 Fremskridtspartiet er rede til at deltage i ethvert samarbejde om en regering, der kan bringe 
orden i landets forhold.
Foranstående redningsplan vil være partiets udgangspunkt i regeringsforhandlinger.

