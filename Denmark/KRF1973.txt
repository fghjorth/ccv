VALGETS KERNEPUNKTER
 
KULTUR PÅ KRISTEN GRUND,
Intet samfund kan udvikle sig i positiv retning, hvis det tilsidesætter de normer og værdier, der er 
knyttet til et kristent menneskesyn.
KRISTELIGT FOLKEPARTI vil forsvare det kristne kulturgrundlag imod nedbrydende kræfter,
ÆGTESKAB OG FAMILIE,
KRISTELIGT FOLKEPARTI vil gøre lovgivningen familiebevarende. KRISTELIGT 
FOLKEPARTI vil fjerne den skatte- og tilskudsmæssige diskriminering af ægteskabet i forhold til 
papirløse »ægteskaber«!
KRISTELIGT FOLKEPARTI vil arbejde for, at den offentlige familievejlednings målsætning og 
praksis bliver familiebevarende.
KRISTELIGT FOLKEPARTI vil, at den hjemmegående far eller mor skal have råd til at hellige sig 
barnet i de første år
KRISTELIGT FOLKEPARTI vil gøre boligpolitikken familievenlig. Boligen skal trækkes ud af 
skattesystemet, og boligmarkedet gøres frit. KRISTELIGT FOLKEPARTI vil afskaffe statsafgiften 
ved ejendomshandel.
OFFENTLIGE UDGIFTER SKAL NED.
KRISTELIGT FOLKEPARTI vil en årlig nedskæring af de offentlige udgifters andel af 
nationalproduktet med 1 procent, til man når ned på 40 procent (1967-niveau).
Personfradraget hæves til et beløb, svarende til folkepensionens grundbeløb, i øjeblikket ca. 9000 
kr.
KRISTELIGT FOLKEPARTI vil sætte sociale ydelser i relation til skattepligtig indkomst minus 
betalt skat,
KRISTELIGT FOLKEPARTI vil hæve grænsen for fradrag af gaver til velgørende
formål til 2.000 kr.
KRISTELIGT FOLKEPARTI vil, al proportionalstrækket skal være fra 0 til 80.000
kroner, efterfulgt af en progression uden store spring.   DET SKAL KUNNE BETALE SIG AT 
ARBEJDE!
RETSSIKKERHEDEN.
Borgernes retssikkerhed skal sikres. KRISTELIGT FOLKEPARTI ønsker en udvidelse af politiets 
mandskabsstyrke, for større tryghed imod vold og tyveri.
MINDRE ERHVERVSDRIVENDE,
KRISTELIGT FOLKEPARTI anser de mindre erhvervsdrivende for den i øjeblikket politisk mest 
forsømte erhvervsgruppe.
Statspålagt ekstraarbejde med ATP, moms osv. bør honoreres
Medhjælpende hustruer skal sikres anerkendelse i skattemæssig henseende.
Fordelingen af indkomsten ændres, så f.eks. 40 pct. af denne tillægges hustruen.
LANDBRUG.
Kapitalvindingsskatten afskaffes. M.h.t. skat på produktionsmidler bør landbruget sidestilles med 
andre erhverv.
Der må skabes bedre økonomiske vilkår for unge, som vil etablere sig selvstændigt.
ØD - PÅ FRIVILLIG GRUND
KRISTELIGT FOLKEPARTI vil gennem skattelovgivningen åbne adgang for en spredning af 
medbestemmelsesretten ad frivillighedens vej., NEJ til centralfonds. En firmainvestering, der er en 
følge af øget indsats af firmaets egne medarbejdere, skal også komme firmaet selv og dets egne 
ansatte til gode.
UD FRA kristen tankegang er enhver forvalter af sin ejendom. Staten må give erhvervslivet bedst 
mulige arbejdsvilkår. Det vil gavne samfundet som helhed og skal dermed gavne de lande, der 
trænger mere end vi.
SKOLE.
Skolepengene bør følge barnet. Valget af skole skal være frit. Seksualundervisningen bør, ligesom 
kristendomsundervisningen er det, være frivillig og henlægges til et særligt fag, familiekundskab.
Kristendomsundervisningen skal tildeles tid på alle klassetrin, bortset fra konfirmationsskoleåret.
KRISTELIGT FOLKEPARTI afviser ethvert forsøg på politisk og ideologisk MISBRUG af 
børnehave, skole og højere læreanstalter
Det er IKKE en statsopgave at støtte samfundsnedbrydende kræfter økonomisk - det være sig inden 
for skole-, film- eller medieverdenen.
