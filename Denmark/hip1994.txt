START FREMTIDEN.
- demokrati, miljø og solidaritet. SF går til valg for at få et politisk systemskifte. Det er nu, vi 
skal træffe de afgørende valg, der skal række ind i det nye årtusind. Firkant-regeringen har sat 
sig mellem to stole og prøver at tilfredsstille alle regeringspartier. Resultatet er en 
inkonsekvent politik, hvor partierne trækker i hver deres retning. SF går til valg på et klart 
politisk alternativ. SF en parat til at samarbejde om en mere demokratisk mere økologisk og 
mere solidarisk udvikling af samfundet. Men et systemskifte forudsætter, at SF bliver styrket 
ved folketingsvalget, og at der efter valget etableres et samarbejde mellem specielt SF og 
Socialdemokratiet. SF vil gennemføre flg. reformer:
AFSKAF ARBEJDSLØSHEDEN gennem en beskæftigelsesreform, der bygger på grøn 
beskæftigelse fordeling af arbejdet og udvikling af en kreativ erhvervs- og servicesektor.
-	Arbejdstiden skal ned. SF arbejder for en arbejdstid på 30 timer om ugen.
-	Der skal skabes nye arbejdspladser. Både i den offentlige sektor, hvor der er masser af 
uløste opgaver især indenfor ældreforsorg, en sundhedsområdet, og børneområdet, og i 
den private sektor, f.eks. indenfor boligbyggen, byfornyelse, miljøteknologi og 
serviceydelser - gerne i samarbejde med det offentlige. 
-	Der skal ske en massiv udvidelse af voksen- og efteruddannelser.
-	Der skal åbnes for utraditionelle løsninger til at fordele arbejdet på, sådan som 
skraldemandsmodellen er udtryk for. Orlovsordninger skal udbygges og forbedres.
GRØN OMSTILLING gennem en miljøreform, der ændrer vækstpolitikken til en økologisk 
bæredygtig omstillingsproces. 
-	Hensynet til miljøet sættes over hensynet til vækst og profit.
-	Både forbrug og produktion skal ændres i en økologisk bæredygtig retning gennem 
grønne afgifter også for erhvervslivet, ved omlægning af landbruget til økologisk landbrug 
og ved tilskud til økologiske varer.
-	Der skal gennemføres en drastisk reduktion af energiforbruget. Rovdriften på 
naturressourcerne skal standses bl.a. gennem udnyttelse af alternativ energi. 
Godstransporten skal i videst muligt omfang overføres til jernbanetrafik og privatbilismen 
skal begrænses.
-	Lovgivning og alle investeringer skal underkastes en grøn vurdering, før de gennemføres. 
UDVIKLING AF VELFÆRDSSAMFUNDE hvor brugerhensyn og kvaliteten af den 
offentlige sektors ydelser er i centrum.
-	En omfordeling fra rig til fattig via skattesystemet. Forbedringer til de dårligst stillede 
blandt de offentligt forsørgede.
-	Forenkling og effektivisering af administrationen. Det offentlige skal ikke være 
formynderisk og løse folks problemer for dem, men være en hjælp til selvhjælp.
-	Væk med ventelister til hospitaler, plejehjem og dagtilbud til børn.
-	En integrationspolitik, der sikrer alle i Danmark lige muligheder, pligter og rettigheder.
MERE DEMOKRATI I HVERDAGEN gennem en demokratisk reform af økonomien.
-	Arbejdspladsdemokrati, så de ansatte får indflydelse på teknologi, tilrettelæggelse af 
arbejdet, ansættelser, afskedigelser samt uddannelse.
-	Økonomisk demokrati, hvor medarbejderne gennem andel i værditilvæksten gradvist 
overtager ejendomsretten til virksomhederne.
-	Demokratisering af pensionskasserne, ATP og LD så medlemmerne kommer til at 
bestemme investeringspolitikken. 
EN NY DANSKS1KKERHEDSPOLITIK gennem en indsats for at udjævne globale 
uligheder og en forsvarsreform.
-	U-landenes gæld skal saneres, og et nyt internationalt handelsmønster, der tilgodeser u-
landenes interesser, skal udvikles.
-	FN's og CSCE's ressourcer skal styrkes med henblik på at løse konflikter.
-	Nato afvikles, og der opbygges kollektive sikkerhedssystemer i FN's og CSCE's regi.
-	der gennemføres dybtgående nedskæringer i forsvarsudgifterne. Pengene skal i stedet 
anvendes til at bekæmpe fattigdom i u-landene, løse miljøopgaver i Østeuropa, løse 
flygtningeopgaver samt til løsning af miljøopgaver i nærområdet under det civile 
beredskab.
EN NY DANSK EUROPAPOLITIK hvor Det nationale Kompromis er grundlaget for den 
næste regering og dermed for forhandlingerne på regeringskonferencen i 1996. 
-	Miljøet skal prioriteres højere i EF. De enkelte lande må kunne gå videre på miljøområdet. 
I det W nuværende EF tages der alt for store hensyn til kapitalens indre marked.
-	Der skal være en stærk social dimension, som skal forhindre social dumping mellem EF-
landene. Der skal være tale om minimumsbestemmelser, så det enkelte land kan gå videre, 
og der må ikke kunne sættes spørgsmålstegn ved vore muligheder for at fastholde det 
danske overenskomstsystem.
-	EF er alt for lukket og bureaukratisk. EF-samarbejdet skal være demokratisk og åbent. De 
nationale parlamenters rolle skal styrkes. Samtidig skal der gennemføres åbenhed omkring 
beslutningerne og offentlighed i forvaltningen.
-	Undtagelserne i Edinburgh-afgørelsen fastholdes. Disse undtagelser er en afgørende 
forudsætning for Danmarks deltagelse i EF-samarbejdet 
I. MÅLET ER ET SOCIALISTISK SAMFUND.
A. FORANDRINGENS OG MULIGHEDERNES TID. SF vil forandringer i det danske 
samfund. Vi vil et politisk systemskifte, hvor hensynet til solidariteten, miljøet og demokratiet 
vejer tungere end hensynet til den markedsøkonomiske nødvendighed. Vi har de 
udgangspunkt, at vi mennesker selv kan styre udviklingen - hvis ellers vi vil. Vi lever i en tid 
med en masse forandringer og en masse usikkerhed. Men vi lever også i en tid med en masse 
muligheder, hvis vi tør gå op imod den etablerede magt og mening og gå sammen med andre 
for at forandre verden efter socialistiske værdier om demokrat, miljø og solidaritet. 
Arbejdsløsheden berører alle mennesker - hvadenten arbejdsløsheden rammer én selv eller 
mennesker fra ens familie eller omgangskreds. Men frygten for arbejdsløshed rammer også 
dem, der er i arbejde. Usikkerheden og frygten betyder disciplinering og tilpasning af 
lønmodtagerne efter arbejdsgivernes ønsker. Det svækker det faglige arbejde og gør de 
ansattes indflydelse på deres arbejds- og livssituation mindre. Det er blevet en umulighed for 
de fleste at søge hen på en anden arbejdsplads, hvis de er utilfredse. Man indordner sig og 
tager det arbejde, man kan få, selv om love og aftalte overenskomster ikke overholdes. Men 
arbejdsløsheden er ikke uafvendelig. Ved kontante politiske indgreb i det frie marked er der 
eksempler på kapitalistiske lande, der i adskillige år har kunnet holde en lav arbejdsløshed. 
Men det har i alle tilfælde krævet en politisk kamp af lønmodtagerne. I de sidste 10-15 år har 
vi imidlertid oplevet en styrkelse af de politiske kræfter, der har sat deres lid til, at 
markedskræfterne nok skulle klare tingene, hvis de fik friere vilkår. Denne ændring i 
styrkeforholdet har fået regeringerne især i Europa til i mange år at føre en økonomisk politik 
med en katastrofal høj arbejdsløshed til følge. Derfor er der netop nu al mulig grund til en 
bred og aktiv politisk indsats for en anden politik. Også fordi den teknologiske udvikling 
betyder, at computere og automatiserede maskiner i stigende grad overtager især de 
lavtlønnedes job bl.a. i industrien og - i stigende grad - på kontorområdet. Det betyder 
stigende arbejdsløshed, hvis ikke samfundet aktivt sørger for efteruddannelse af disse grupper 
og skaber nye job på andre områder. Det økonomiske liv er langt mere internationalt end 
tidligere. Multinationale selskaber kan flytte arbejdspladser efter forgodtbefindende. Den 
internationale spekulantkapital er blevet i stand til at tvinge hele regeringer i knæ. Det er 
udsigtsløst at gøre noget ved arbejdsløsheden med de traditionelle vækstmetoder - også fordi 
miljøkrisen og u-landenes fattigdom sætter grænser for, hvor stor den materielle vækst hos os 
kan være. Vi oplever i Europa en genopblusning af den hæslige nationalisme, vi troede hørte 
fortiden til. Vi havde håbet på et fredeligt Europa efter Murens fald i 1989, men har i stedet 
fået det modsatte. Borgerkrigen i ex-Jugoslavien og konflikter i Østeuropa minder os dagligt 
om, at et fredeligt Europa er noget, vi må kæmpe for. De nye konflikter har medført en stor 
flygtningestrøm til vor del af verden. Mange danskere har det selv skidt og kan ikke forstå, at 
vi skal tage os af mennesker fra fremmede kulturer, som flygter fra nød og elendighed. For de 
fleste virker forandringerne uoverskuelige. Hos mange medfører de politisk apati eller et 
ønske om en stærk mand, som kan løse alle problemerne for os. Men vi kan i sidste ende kun 
selv løse problemerne. Og nok kan de store forandringer virke fe uoverskuelige, men de giver 
også en række nye muligheder. Hvis vi kender vor besøgelsestid. Den nye teknologi giver 
mulighed for, at en række monotone og nedslidende jobs overtages af maskinerne. Den giver 
mulighed for, at vi kan få kortere arbejdstid og få mere tid til andre ting I tilværelsen. F.eks. at 
tage os mere af vore børn, være mere sammen med familie og venner, spille musik eller 
teater, uddanne os mv. Miljøprisen og u-landenes krav om global retfærdighed sætter grænser 
for væksten i vor materielle forbrug. Men sådanne grænser kan være en god anledning til at 
stoppe op og spørge os selv, om det absolut er den store lykke med fortsat øget materielt 
forbrug. Livskvalitet er ikke det samme som overforbrug. Nationalisme og racisme er blevet 
en hæslig realitet i Europa. Men med demokratiseringen i de gamle Østeuropæiske lande er 
der skabt mulighed for, at der opstår nye politiske kræfter, der prioriterer solidaritet og miljø 
over den rå markedsøkonomi, der har skabt en enorm ulighed i Østlandene. Samtidig har 
Murens fald givet mulighed for en heft ny europæisk sikkerhedspolitik, der bygger på en 
fælles fredsskabende politik mellem den gamle øst- og vestblok. Hvor den vanvittige militære 
kaprustning kan erstattes af en økonomisk sikkerhedspolitik, der bygger på gensidig tillid. SF 
vil bruge forandringerne til at skabe en ny udvikling, som er en forudsætning for 
menneskeværdige vilkår. Men det forudsætter et politisk systemskifte i form af et opgør med 
den liberalistiske politik og nogle grundlæggende forandringer i det kapitalistiske samfund.
B. DET LIBERALISTISKE GENFÆRD. Kapitalismen har været det dominerende 
samfundssystem i Danmark i godt og vel 100 år. Af disse 100 år har der været fuld 
beskæftigelse i 10 år i 1960'erne. I de resterende 90 år har der været en permanent 
arbejdsløshed, størst i 1930'erne - og i dag!! SF mener, at dette viser behovet for 
grundlæggende forandringer af samfundet i socialistisk retning. I stedet dukker et genfærd op 
som svar på krisen for den socialdemokratiske velfærdsstat, - det liberalistiske. I forhåbning 
om, at befolkningen har glemt liberalismens sammenbrud i 30'ernes katastrofale krise og 
arbejdsløshed fremfører især Venstre liberalismen og den fri markedsøkonomi, som svaret på 
alle nutidens problemer. Alt skal overlades til kræfternes frie spil. I Danmark har de 
forskellige borgerlige regeringer gennem 10 år forsøgt sig med liberalistiske tiltag i form af 
nedskæring af den offentlige sektor og privatiseringer for at redde kapitalismen ud af dens 
krise. Hovedsigtet har været at skabe økonomisk vækst i det private erhvervsliv. Prisen har 
været en voldsom stigende arbejdsløshed og skabelse af 2/3 samfundets sociale elendighed. 
Men prisen har også været en stadig større belastning af miljøet med ressourcemisbrug og 
forurening til følge. Denne hårdhændede politik har ikke bragt kapitalismen ud af dens krise, 
men tværtimod forværret den og betydet en svækkelse af lønmodtagerne overfor 
arbejdsgiveme. Alligevel anbefaler især Venstre nu et langt mere radikalt opgør med 
lønmodtagernes rettigheder. Arbejdsløsheden gøres til de arbejdsløses eget problem - og ikke 
til et fælles ansvar for samfundet. Arbejdskraften skal sælges til den løn og de arbejdsvilkår, 
markedet vil betale, hvor lav og urimelig den end er. Væk skal resterne af den progressive 
beskatning. Alt sammen pakket ind i omsorg for det frie menneske og det personlige ansvar. 
En sådan politik fremmer desuden egoisme og konkurrence mellem mennesker i stedet for 
samarbejde og fællesskab. Og den vil opløse den "solidaritet med de svageste grupper i 
samfundet, som det trods alt er lykkedes arbejderklassen og andre at opbygger. Venstre vil 
skære den offentlige sektor ned i retning af forrige århundredes nattevægterstaf, bl.a. ved en 
dramatisk reduktion af arbejdsløshedsunderstøttelse og andre overførselsesindkomster samt 
omfattende privatiseringer af den kollektive transport og sundhedssektoren. Også 
internationalt fører den liberalistiske økonomiske politik til social elendighed, øget ulighed og 
forstærket belastning af miljøet. Det er tydeligst i U-landene, men også i Vesten og de ny 
kapitalistiske lande i det tidligere Østeuropa er tendensen klar. SF afviser heft Venstres 
liberalistiske "enhver er sin egen lykkes smed" politik. 
C. BORGERLIGT-SOCIALDEMOKRATISK KOMPROMIS.
Overfor denne liberalistiske politik forsøger den nuværende socialdemokratisk ledede 
firkantregering sig med traditionel vækstpolitik. Økonomien forsøges sparket i gang ved 
hjælp af en ekspansiv finanspolitik, store låneomlægninger på ejerboligmarkedet og en 
skattereform, der begunstiger de velstillede borgere. Ideen er, at de bedre stillede vil øge deres 
privatforbrug, når de får flere penge mellem hænderne. Det vil øge efterspørgslen og dermed 
nedbringe arbejdsløsheden. Den nye økonomiske vækst og nedbringelse af arbejdsløsheden 
skal angiveligt trække kapitalismen ud af dens nu 20-årige krise, uden at der røres ved de 
grundlæggende strukturer i den kapitalistiske økonomi. Den økonomiske vækst vil reducere 
arbejdsløsheden lidt. Men en reduktion på 20-30.000 forslår ikke noget, når der er 350.000 
arbejdsløse. Firkantregeringens vækstpolitik vil samtidig betyde, at økonomien fortsat 
prioriteres højere end miljøet. Regeringens politik gør derfor ikke op med de grundlæggende 
ulighedsskabende og miljøødelæggende mekanismer i kapitalismen. Men heller ikke 5 med 
offentligt bureaukrati og formynderi. Regeringens vækstpolitik ligger på flere måder i 
forlængelse af tidligere socialdemokratisk politiko. Men regeringssamarbejdet med de tre små 
borgerlige partier har medført, at det især er den socialdemokratiske højrefløjs synspunkter, 
der har vundet frem. Desuden har alle de små borgerige partier fået mærkesager igennem. De 
radikale som garant for borgerlig økonomisk politik f.eks. med skattelettelser til de højeste 
indkomster. CD har sikret, at boligejere og bilejere ikke er blevet ramt økonomisk, og Kr. 
Folkeparti har forhindret ordentlige løsninger på børnepasningsproblemet. Derfor er det 
afgørende for SF at få Socialdemokratiet frigjort fra dette samarbejde.
D. DEN TREDIE VEJ: SOCIALISTISKE FORANDRINGER. SF vil et samfund, der bygger 
på øget frihed, større selvstændighed og styrket ansvar hos det enkelte menneske. Men 
virkelig frihed kan kun skabes på grundlag åf tryghed og lige muligheder for alle. I 
liberalismens 2/3-dels samfund har den dårligst stillede tredjedel langt mindre frihed end den 
bedst stillede. Og jo mere markedskræfterne får lov til at vinde indpas i social-, sundheds- og 
uddannelsessektoren, desto dårligere vilkår får den enkeltes frihed. SF vil derfor gennemføre 
en politik, der skal overvinde de kapitalistiske kriser med tilbagevendende arbejdsløshed og 
risiko for økologisk sammenbrud. Det skal realiseres ved her og nu at styrke miljøet samt 
lønmodtagerne overfor arbejdsgiverne og samtidig gennemføre reformer, der forandrer 
samfundet i socialistisk retning. SF ønsker et socialistisk samfund, som er præget af: 
forskellige former for fælleseje, medarbejderstyre, demokrati også på det økonomiske 
område, selvforvaltning, ligestilling, økologisk ansvarlighed, en større økonomisk lighed, 
ansvarlighed overfor de svageste og en styring af markedskræfterne, så de underordnes disse 
politisk fastsatte mål. SF går ind for en styret markedsøkonomi, hvor markedet styres via 
forbud, påbud, afgifter, tilskud mv., sådan at f.eks. hensynet til miljøet, sundheden mv. bliver 
prioriteret over økonomien, og sådan at bekæmpelse af arbejdsløsheden kan få første prioritet 
i den økonomiske politik. I modsætning til firkantregeringen vil SF ubetinget sætte hensynet 
til miljøet over hensynet til markedet og ubetinget giver beskæftigelsen den højeste prioritet i 
den økonomisk politike, samtidig med at SF vil sikre en forsvarlig, langsigtet udvikling i 
stats- og udlandsgæld, så den solidariske og arbejdsløshedsbekæmpende kurs kan holdes på 
langt sig. SF vil lave tiltag, der forandrer samfundet i socialistisk retning. SF ønsker et opgør 
med vækstpolitikken, der nødvendigvis vil medføre økologiske katastrofer. 
Beskæftigelsesindsatsen og styrkelsen af lønmodtagernes rettigheder må ikke føre til 
udvidelse af privatforbruget. Kun de dårligst stillede skal have forbedret deres materielle 
forbrug. Det kan betyde nedgang i forbrug for andre grupper. De skal så til gengæld have 
kortere arbejdstid og mere fritid, et bedre miljø samt øget indflydelse på og magt over egen 
arbejds- og livssituation. SF ønsker en langt bedre ledelse af virksomheder og offentlige 
institutioner ved at give ansatte og brugere reel indflydelse. Det vil betyde en kraftig 
forbedring af virksomhedskulturen, omgangsformer, ansvarlighed samt af produktiviteten 
m.m. På grund af arbejdsløsheden har arbejdsgivere og andre kunnet skalte og valte med 
lønmodtagerne efter forgodtbefindende i form af fyringer, krav om omgåelse af 
overenskomster, om gratis overarbejde m.m. også når problemet var en uduelig ledelse.
E. ET SYSTEMSKIFTE ER NØDVENDIG Hvis SFs politiske mål skal blive til virkelighed, 
skal vi have et politisk systemskifte i Danmark. Men et politisk systemskifte er ikke noget, der 
kommer dumpende ned fra himlen. Det kræver, at mange mennesker bakker op om en 
socialistisk politik. Det kræver også, at mange mennesker deltager og er engageret i det 
politiske liv. Det er kun en folkelig bevægelse og en demokratisk samtale mellem alle grupper 
i samfundet, der kan føre til, at dansk politik får et andet indhold. Med til et politisk 
systemskifte hører også, at politikerne lytter til og taler med folk. Samtalen mellem folk og 
politikerne skal i gang igen. Men at tale sammen betyder ikke, at vi alle skal være enige om 
alt. Og det er uanstændigt og uærligt, når politikere lefler for tilfældige folkestemninger, som 
er i modstrid med deres holdninger. Det er direkte utiltalende, når en række politiske partier 
f.eks. søger at gøre indvandrere og flygtninge til syndebukke i den politiske debat. Målet for 
os er at skabe grundlag for en bedre hverdag for mennesker. Skal det lykkes, skal SF styrkes. 
Det betyder et opgør med den politik, som skiftende borgerlige regeringer har ført gennem 10 
år, og som den socialdemokratisk ledede firkantregering i væsentligt omfang har videreført. 
Mange mennesker havde et stort håb om, at der ville komme et politisk skifte, da VK-
regeringen gik af i januar 1993. Men disse forhåbninger er slet ikke blevet indfriet med 
dannelsen af firkantregeringen. Den nye regering har på mange områder bare videreført den 
politik, som skiftende borgerlige regeringer stod for i 10 år. Tænk bare på skattereformen med 
store skattelettelser til de rige. Eller arbejdsmarkedsreformen med utilstrækkelige 
orlovsordninger, underlødige jobtræningstilbud og fjernelse af optjeningsretten ved støttet 
arbejde. For slet ikke at tale om Øresundsbroen, der gennemtromles trods alvorlige 
miljøkonsekvenser og en økonomi, der slet ikke hænger sammen. Et egentligt systemskifte får 
vi kun, hvis SF ved et folketingsvalg bliver afgørende styrket. Flertallet skal rykkes et godt 
stykke til venstre i dansk politik efter næste folketingsvalg. For SF betyder et systemskifte, at 
der skal påbegyndes samfundsforandringer og ændringer af magtstrukturen i samfundet. Et 
egentligt systemskifte får vi kun, hvis SF, bliver stærk nok til at presse Socialdemokratiet til 
venstre. Det er SF's mål at få så mange mandater, at der kan skabes et flertal mellem 
Socialdemokratiet og SF. Hvis der ikke opstår et flertal mellem Socialdemokratiet og SF vil 
SF satse på et samarbejde med Socialdemokratiet og de radikale. Hvis det bliver muligt at 
opnå enighed på alle politiske områder afviser SF ikke at indgå i et regeringssamarbejde. SF 
vil kun tage et regeringsansvar, hvis regeringsgrundlaget indebærer påbegyndelse af 
samfundsforandrende reformer. Centrale dele af følgende skal indgå i et regeringsgrundlag. 
Det vil være afgørende i forbindelse med SF's stillingtagen til at være parlamentarisk 
grundlag for en regering.
Afskaffelse af arbejdsløsheden:
1.	Nedsættelse af arbejdstiden til 30 timer om ugen.
2.	Der skal skabes nye arbejdspladser. Både i den offentlige sektor, hvor der er masser af 
uløste opgaver især indenfor ældreforsorg, sundhedsområdet, og børneområder og den 
private sektor f.eks. indenfor boligbyggeri, byfornyelse, miljøteknologi, og serviceydelser 
- gerne i samarbejde med det offentlige. 
3.	En massiv uddannelsesindsats.
4.	Forbedrede orlovsordninger gennem en orlovsreform og andre tiltag, der kan fordele 
arbejdet. 
Ændringer af magtstrukturen i samfundet.
1.	Påbegyndelse af en demokratisering af det private erhvervsliv, herunder finans- og 
forsikringssektoren, gennem økonomisk demokrati og arbejdspladsdemokrati.
2.	Gennemførelse af arbejdspladsdemokrati og selvforvaltning i den offentlige sektor samt 
demokratisering af pensionskasser, ATP og LD. 
Udvikling af velfærdsamfundet.
1.	Gennemførelse af en samlet fordelingspolitik til gavn for de dårligst stillede gennem 
ændringer i skatte- og afgiftssystemet samt forbedringer til de dårligst stillede blandt de 
offentligt forsørgede.
2.	Afvikling af ventelister til hospitaler, plejehjem og dagtilbud til børn.
Grøn omstilling af produktion og forbrug.
1.	Grønne afgifter på erhvervslivet, herunder afgifter på kunstgødning og sprøjtemidler samt 
omlægning af landbruget til økologisk drift.
2.	Øresundsbroen stoppes og der udarbejdes et beslutningsgrundlag for en boret 
jernbanetunnel. 
3.	Kraftig begrænsning af energiforbruget.
En ny dansk Europa- og sikkerhedspolitik.
1.	Det nationale kompromis er grundlaget for regeringen og dermed for forhandlingerne på 
regeringskonferencen i 1996, hvor undtagelserne i Edinburghafgørelsen fastholdes.
2.	Der gennemføres en forsvarsreform, der medfører en afgørende nedskæring og omlægning 
af forsvaret.
II. SF's politiske hovedområder.
 A. AFSKAFFELSE AF ARBEJDSLØSHEDEN. SF vil afskaffe arbejdsløsheden ved en 
fordeling af det eksisterende arbejde og skabelse af nye uddannelses jog arbejdspladser. 
Arbejdstiden skal ned. SF arbejder for en arbejdstid på 30 timer om ugen. Overarbejdet og 
dobbeltarbejdet skal afskaffes. Der skal åbnes for utraditionelle løsninger til at fordele 
arbejdet på, sådan som skraldemandsmodellen er udtryk for. Orlovsordninger skal udbygges 
og forbedres med bl.a. orlovsret og krav om genbesættelse, med mindre der er en SU-aftale 
om andet. Forældreorloven skal forbedres, sådan at både mænd og kvinder benytter sig af den. 
Ydelser under alle orlovsordninger skal være mindst 100 % af maksimal dagpengesats, dog 
125% på uddannelsesorlov. Der skal skabes nye arbejdspladser. Både i den offentlige sektor, 
hvor der er masser af uløste opgaver, f.eks. indenfor ældreforsorg, sundhedsområdet og 
børneområdet, og i den private sektor, f.eks. indenfor boligbyggeri, byfornyelse, 
miljøteknologi og serviceydelser - gerne i samarbejde med det offentlige. Der skal ske en 
massiv udvidelse af  voksen- og efteruddannelse.
a.	Arbejdstiden skal ned. Det vigtigste middel til en bedre fordeling af arbejdet er en nedsat 
arbejdstid, Så kan flere komme i arbejde og de beskæftigede kan få en mindre stresset 
tilværelse med mere tid til børn, familie mv. Ideelt skulle arbejdsmarkedets parter beslutte 
og aftale arbejdstidsnedsættelsen. Men da det ikke forekommer særlig realistisk, af det 
sker på en tilfredsstillende måde, foreslår SF, at Folketinget tager kontakt med 
arbejdsmarkedets parter med henblik på at indgå en social kontrakt om, at arbejdstiden 
skal sættes ned. Som en del af denne sociale kontrakt skal Folketinget vedtage en række 
foranstaltninger som henholdsvis sættes i værk, for at arbejdstiden kan sættes ned, og 
sættes i værk, når arbejdstiden er sat ned. Arbejdsmarkedets parter skal inden for 2 
overenskomstperioder sætte den ugentlige arbejdstid ned til 30 timer i et eller højst to hug. 
Arbejdstidens fordeling, der forhandles kollektivt, skal være bestemt af, hvilke ønsker og 
behov den enkelte lønmodtager har. Børnefamilier vil kunne få en kort daglig arbejdstid 
på 6 timer. Andre lønmodtagere vil foretrække en hel eller halv ugentlig fridag. Endelig 
vil der være lønmodtagere, der vil foretrække en friuge engang imellem, hvilket der vil 
være mulighed for med en årsnorm. Samtidig skal Folketinget gennem udvidelse a 
uddannelseskapaciteten sikre, at den fornødne kvalificerede arbejdskraft er til rådighed i 
takt med, at arbejdstiden sættes ned. Folketinget skal vedtage en lovgivning, der gør $det 
økonomisk muligt for lønmodtagerne at acceptere en så stor arbejdstidsnedsættelse ad 
gangen. Selvom arbejdstidsnedsættelse med solidarisk lønkompensation - ens kronebeløb 
til alle - må være fagbevægelsens krav, er det urealistisk at tro, at de lavestlønnede kan få 
så stor lønkompensation, at de kan opretholde deres hidtidige løn. Derfor skal der 
gennemføres en lovgivning, der sikrer at de lavtlønnede kan opretholde deres hidtidige 
disponible realindkomst. Det kan ske ved en skattereform, der indeholder skattelettelser til 
de lavtlønnede. 
b.	En solidarisk arbejdsmarkedsreform. Der er brug for en arbejdsmarkedsreform, der tager 
udgangspunkt i den arbejdsløses situation, behov og muligheder. De nuværende regler 
bygger på tvang og kontrol overfor de arbejdsløse. De arbejdsløse skal have ret fil 
uddannelse og til et ordentligt arbejde. Så længe vi venter på fuld i beskæftigelse skal de 
arbejdsløse have ret til at komme ind i de job, der opstår i forbindelse med orlov, ved 
anvendelse af skraldemandsmodellen og andre former for arbejdsfordeling. I det omfang 
der ikke ad den vej er job til alle, skal jobtræning bevares som et tilbud og en ret. Men det 
skal ikke være en formålsløs pligt og det skal være job på overenskomstmæssige vilkår. 
Der skal også være en ret til uddannelse. De dårligst stillede, som både er arbejdsløse og 
uddannelsesløse, skal tilbydes særlige uddannelsesforløb. I en situation med tusindvis af 
arbejdsløse er det meningsløst at opretholde de nuværende stive rådighedskrav. Tilbage 
skal kun være en pligt til at tage imod fornuftigt arbejde på overenskomstmæssige vilkår. 
Den arbejdsløse skal have tilbud om reelt arbejde og uddannelse. Der skal være mulighed 
for at sige nej til jobtræningstilbud. Som arbejdsløs skal man naturligvis have fri adgang 
til at deltage i forskellige former for sociale, kulturelle og sportslige aktiviteter. 
Årbejdsløse kontanthjælpsmodtagere skal have de samme muligheder og pligter som 
andre arbejdsløse. Unge under 25 år, der hverken har en erhvervsuddannelse eller 
erhvervserfaring, skal hurtigst muligt have tilbud om uddannelse eller arbejde. Samfundet 
skal give en reel ret til uddannelse ved at skaffe det nødvendige antal uddannelses- og 
praktikpladser. De unge, der ikke ønsker en uddannelse nu - men måske senere - skal have 
et tilbud om arbejde. Om nødvendigt med offentlig støtte. Et sådant tilbud skal f.eks. gives 
efter en måned og modtages senest efter 6 måneder. Også offentligt støttet arbejde skal 
berettige til dagpenge. Marginaliserede grupper skal have mulighed for at få et offentligt 
ellerprivat job evt. med løntilskud og et nedsat timetal. Der skal opbygges et alternativt 
arbejdsmarked, som tager hensyn til dem, der ikke kan klare et job på almindelige 
markedsvilkår. Administrationen af arbejdsmarkedspolitikken herunder 
arbejdsformidlingen skal samles hos kommunerne for at undgå dobbeltadministration. For 
at undgå kassetænkning skal kommunerne også bidrage til arbejdsløshedsdagpengene på 
samme måde som til kontanthjælpen med kompensation over bloktilskud.
c.	Kvalitet i erhvervs- og arbejdslivet. Arbejdsløsheden kan ikke fjernes uden fordeling af 
arbejdet. Men Danmark har også brug for flere job, både i den private og den offentlige 
sektor. Derfor skal også erhvervslivet have gode betingelser. Men for SF betyder det ikke 
skattelettelser, lavere løn og større generel erhvervstøtte. Der er brug for generelle 
forbedringer af produktionsbetingelserne, men det er på områder som uddannelse, 
forskning og udviklingsarbejde, for Danmark skal satse på kvalitet, ikke på prisbillighed. 
Og så er der brug for et antal udviklingsprogrammer på områder, hvor der både er danske 
behov og mulighed for eksport. To ting der ofte falder sammen. Et eksempel er et 
udviklingsprogram for vedvarende energi. Skærpede krav i lovgivning og 
bygningsreglement vil give danske producenter af vindmøller, solfangere, 
jordvarmeanlæg etc. bedre afsætningsmuligheder. I forbindelse med offentligt byggeri kan 
der indgås kontrakter om udvikling af nye, mere effektive anlæg. Det kan ydes tilskud 
eller lånegaranti til folk og virksomheder med gode ideer og dårligt kapitalgrundlag. Det 
hele skal foregå i et samarbejde mellem erhvervslivet og det offentlige. Resultatet vil være 
renere miljø, billigere energi og nye produkter, som kan eksporteres med arbejdspladser 
og valutaindtæger til følge. Tilsvarende programmer kan laves på områder som 
forureningsbekæmpelse, bedre arbejdsmiljø, byfornyelse, byøkologi m.fl. Også den i 
Danmark trods alt højt udviklede og forholdsvis velfungerende offentlige sektor kan 
danne grundlag for eksport af samlede systemer, fx plejehjem, hospitaler, daginstitutioner 
og administrative systemer, hvis det offentlige, fagforeninger, pensionskasser og 
virksomheder går i samarbejde. Det er en forudsætning for at kunne udnytte disse 
muligheder, at der fortsat sker en udbygning af den offentlige sektor, også 
kvalitetsmæssigt. Det er en forudsætning for at skabe effektive og levedygtige 
virksomheder, at arbejdslivet demokratiseres. Moderne produktionsteknologi er i stigende 
grad uforenelig med den traditionelle kommandostruktur i virksomhederne. I dag kræves 
engagement og entusiasme - og det kan skabes og opretholdes ved at give medarbejderne 
større indflydelse. Derfor skal erhvervslivet styrkes gennem en demokratireform. Der skal 
gennemføres en tryghedsreform med længere opsigelsesvarsler og arbejdsgivernes pligt til 
at betale første ledighedsuge. Ved udarbejdelsen af et konkret forslag herom, skal der 
tages hensyn til mindre virksomheder, hvor der hersker andre traditioner omkring 
beskæftigelsesforholdet end i traditionelle fabriksvirksomheder. 
d.	Uddannelse og efteruddannelse hele livet. Der er brug for meget mere uddannelse. Det 
gælder både uddannelse til alle unge (se afsnit om ungdomspolitik), og det gælder 
uddannelse til de arbejdsløse og dem, der er i arbejde. Uddannelse er nødvendigt for at 
undgå flaskehalsproblemer i forbindelse med nedbringelse af arbejdstiden. Uddannelse er 
nødvendigt for, at der i Danmark kan etableres nye arbejdspladser i konkurrence med 
andre lande. Uddannelse er den mest perspektivrige måde at lave jobrotation på. Det er 
derfor vigtigt, at mange benytter sig af uddannelsesorlov. Men det vil kræve, at 
orlovsydelsen forbedres, så satsen kommer til at ligge på 125% af maksimal dagpenge. 
Hvis vi stadig skal kunne rose os af at have en veluddannet arbejdskraft, skal voksen- og 
efteruddannelsen styrkes markant. 1,3 millioner er uden afsluttet erhvervsuddannelse og 
bør derfor have tilbud om en grundlæggende erhvervsuddannelser. Der bør endvidere 
satses på både faglige og almene kvalifikationer til hele arbejdsstyrken. Fremtidens 
kvalifikationer er ikke snævre, erhvervsrettede efteruddannelser. Den type viden bliver 
lynhurtigt forældet. Vi har brug for en bred, folkelig efteruddannelse til gavn for 
beskseftigelsen, virksomhederne og - ikke mindst - for demokratiet og 
samfundsudviklingen .
e.	Arbejdsbegrebet skal udvides. Mange af de nye beskæftigelsesprojekter og 
kulturprojekter, der er skudt op de seneste år med deltagelse af arbejdsløse, 
førtidspenisonister og unge, der ikke kan komme i gang med en uddannelse, fungerer i 
dag i en grænseflade mellem det private og det offentlige arbejdsmarked. Tit er der en 
form for produktion i projekterne. Det er en alternativ, men nyttig produktion, som måske 
ikke umiddelbart er rentabel på almindelige markedsøkonomiske vilkår. Det vigtige ved 
de perspektivrige beskæftigelsesprojekter er, at de kan være startskuddet til at etablere 
reelle arbejdspladser inden for nye serviceområder eller nye produktioner. 
Arbejdsbegrebet skal udvides, så noget af det, vi i dag ikke betragter som rigtigt og 
dermed lønnet arbejde, også betragtes som arbejde.
SÅDAN FÅR VI FULD BESKÆFTIGELSE:
Fordeling af arbejdet:
-	30 timers ugen gennemføres hurtigst muligt.
-	eksperimenter med lokal arbejdsfordeling som skraldemandsmodellen.
-	bedre orlovsregler med orlovsret, genbesættelse og bedre satser.
-	efterlønsalderen ned til 55 år.
-	afspadsering af alt overarbejde.
Solidarisk arbejdsmarkedsreform:
-	det nuværende rådighedsbegreb skal afskaffes.
-	tidsbegrænsningen med hensyn til dagpengeret afskaffes.
-	arbejdsløse har krav på uddannelse og arbejde.
Mere uddannelse:
-	unges ret til uddannelse sikres gennem flere pladser på de videregående uddannelser.
-	der etableres en voksenerhvervsuddannelse.
-	manglen på praktikpladser afhjælpes.
-	udbygning af efteruddannelse med 50.000 helårspladser.
Flere private jobs:
-	samarbejdet mellem den offentlige og private sektor skal fremmes med henblik på 
udvikling af ny teknologi og nye produkter mv.
-	gang i byggeriet af almennyttige-, ungdoms- og ældreboliger gennem forbedring af den 
kommunale økonomi.
-	mere byfornyelse.
-	grønne investeringer: Jordrensning, vedvarende energi, genbrug etc.
-	udviklingsprogrammer indenfor miljøteknologi vedvarende energi, energibesparelser, 
byøkologi kollektiv trafik, sundhedssektoren mv. 
Bedre offentlig service:
-	udbygning af offentlig service bl.a. indenfor ældre-, børne-, og sygehusområdet samt 
kollektiv trafik.
-	gradvis omdannelse af de mange tilskudsjobs i den offentlige sektor til rigtige jobs.
-	ændringer i kommunalfuldmagten for at skabe mulighed for offentlig produktion.
Flere eksperimenter:
- gang i ordninger, der kan give utraditionel beskæftigelse, ting der ligger mellem den private 
og offentlige sektor, eller som i dag ikke anses for rigtigt arbejde. 
Tryghedsreform:
-	tryghedsreform med længere opsigelsesvarsler.
-	første ledighedsuge skal betales af arbejdsgiveren.
Administrationen:
- arbejdsmarkedsreglerne administreres af kommunerne.
B. GRØN OMSTILLING. SF vil gennemføre en miljøreform i 90'erne af samme rækkevidde 
som 30'ernes store socialreform. Det bærende skal være, at hensynet til miljøet sættes over 
hensynet til vækst og profit. Både forbrug og produktion skal ændres i en økologisk 
bæredygtig retning gennem grønne afgifter, ved omlægning af landbruget til økologisk 
landbrug og ved tilskud til økologiske varer. Der skal gennemføres en drastisk reduktion af 
energiforbruget og rovdriften på naturressourcerne. Det kræver, at vi udnytter vedvarende 
energi, og at godstransporten i videst muligt omfang bliver overført til jernbanetrafik, samt at 
privatbilismen begrænses. Lovgivning og alle investeringer skal underkastes en grøn 
vurdering, før de gennemføres. Vi skal have ændret hele vores samfund, så det kommer i 
balance med naturen og lever op til målsætningen om en økologisk bæredygtig udvikling. 
Vores måde at fremstille varer på, hele transportsystemet og vores daglige forbrug skal 
omstilles, så vi sparer på råstoffer og energi og mindsker forureningen. Hvis vi ikke over hele 
Jorden får gang i en omfattende grøn omstilling, ender det med en global miljøkatastrofer.
a. Krav til samfundet og virksomhederne. Folketinget skal sørge for en overordnet økologisk 
planlægning af samfundets udvikling. Folketinget skal opstille mål torden grønne omstilling 
af produktion og forbrug og sætte de styringsmekanismer i værk, som sikrer, at økologiske 
hensyn indgår i alle beslutninger. Virksomhederne skal inddrage miljø og forurening i deres 
strategi. De skal planlægge indførelse a renere teknologi, nedbringe udledningen af røg, møg 
og spildevand, mindske råvare- og energiforbruget og øge muligheden for genbrug af deres 
produkter. Der skal bruges grønne afgifter og skatter. Først og fremmest skal energiforbruget 
styres. I løbet af en årrække skal C02-afgiften dramatisk op og ramme produktion og 
erhvervsliv lige så hårdt som privatforbruget og de energilette virksomheder. Benzinpriserne 
skal tilsvarende stige for både private og erhvervsliv. Der skal indføres tilskud til renere 
teknologi og forbud mod det værste svineri med natur og ressourcer. Det skal ikke kun gælde 
husstande men også virksomhederne. Markedskræfterne skal bringes under kontrol, si de 
bruges til at opnå de overordnede mål og samtidig sikrer effektivitet og rationelle beslutninger 
i virksomheder og husholdninger.
b. Grøn omstilling af landbrug og produktion al fødevarer. Der er et voksende krav om sunde 
fødevarer og etisk forsvarlige forhold for dyrene. Vi skal kunne leve sundt. Vi skal have et 
landbrug, der tager hensyn til miljøet og behandler vores husdyr ordentligt. Tilsætnings- og 
farvestoffer, der giver risici for allergi eller andre sundhedsskader og udgør en stigende 
sundhedsrisiko, skal forbydes. Sprøjtemidler og urimelig brug af medicin til vores husdyr skal 
undgås. SF går ind for en omfattende ændring af vores måde at producere, transportere og 
forbruge fødevarer på i Danmark. Den enkelte forbruger må stille større krav til 
varedeklarationer, til butikkerne og til sin egen ansvarlighed. Der skal være forbud imod 
burhøns og imod svinefabrikker. Der skal ske en omlægning til økologisk landbrug. Det er 
vejen frem for dansk landbrug stedet for braklægning og overdreven brug af kunstgødning. 
Gennem lovgivningen skal det sikres, at vi som forbrugere lettere kan træffe de reelle valg. 
Der skal være reel forbrugeroplysning om varernes kvalitet hvad indeholder varen reelt i form 
af tilsætningsstoffer m.v. og under hvilke betingelser er den produceret. Gennem lovgivning 
skal det også sikres, at de langsigtede omkostninger for miljø og sundhed bliver indregnet i 
varernes pris. Derved vil de dårlige og forurenende varer vanskeligere kunne klare sig i 
konkurrencen.
HANDLINGSPLAN FOR GRØN OMSTILLING:
Der skal iværksættes et omfattende og sammenhængende reformprogram for en grøn 
omstilling af det danske samfund. Den skal omfatte:
-	En opstrammet energihandlingsplan ergiforbruget skal sættes ned og vedvarende energi 
udvikles.
-	der skal indføres større afgifter på affald, affaldssortering, mere genbrug og tilbagetagning 
af udslidte forbrugsgoder som hårde hvidevarer og biler.
-	de grønne afgifter skal forhøjes og omfatte flere områder f.eks. sprøjtemidler.
-	Styrkelse af den kollektive trafik r skal ske en overflytning af godstrafik til jernbane.
-	den kollektive persontransport skal udbygges.
-	Øresundsbrobyggeriet skal stoppes og erstattes af en boret jernbanetunnel.
-	de planlagte motorvejsbroer over Fehmarnbælt skal tages af bordet.
-	Styrkelse af by og landøkologi.
-	der skal vedtages en plan til gennemførelse af en omfattende økologisk byfornyelse.
-	der skal ske en omfordeling af tilskuddene til landbruget, så der i en overgangsperiode 
sker en positiv særbehandling af økologiske landbrug.
-	initiativer i forhold til sund mad skal fremmes. Forbrugerne har brug for klar besked og 
momsen på økologiske varer skal sænkes.
-	skærpelse af kravene til etisk behandling af husdyr.
C. UDVIKLING AF VELFÆRDSSAMFUNDET. Velfærdssamfundet skal udvikles og ikke 
afvikles. Den offentlige sektor skal udvikles, så den leverer mere og bedre service til de 
befolkningsgrupper, som har brug for det. Brugerhensyn skal i centrum, og kvaliteten af den 
offentlige sektors ydelser skal yderligere udvikles. Administrationen skal forenkles og 
effektiviseres. Det offentlige skal ikke være formynderisk og løse folks problemer for dem, 
men være en hjælp til selvhjælp. SF vil forsvare velfærdssamfundet imod de mange angreb, 
der i disse år kommer fra den politiske højrefløj. Mange mennesker oplever, at velfærdsstaten 
er både bureaukratisk og umyndiggørende. I SF sætter vi mennesker højere end systemerne. 
Vi vil forsvare velfærdsydelserne og støtte modtagerne af ydelserne til at kunne udnytte egne 
ressourcer i et samarbejde med den offentlige sektor. Et forsvar for velfærdsydelserne betyder 
ikke, at alle tilskud, som også de økonomisk bedst stillede får, skal opretholdes uændret. SF 
mener f.eks., at også folkepensionens grundbeløb skal indtægtsreguleres ikke alene ved 
arbejdsindtægt, men også ved pensions- og renteindtægt. På samme måde kunne det være en 
overvejelse værd, om ikke også børnechecken burde indtægtsreguleres i lighed med f.eks. 
pensioner. Udover en indtægtsregulering i folkepensionens grundbeløb skal det også bidrage 
til større lighed i alderdommen, at alle lønmodtagere, dagpengemodtagere, bistandsklienter og 
førtidspensionister bliver omfattet af en årbejdsmarkedspensionordning. For 
dagpengemodtagere, bistandsklienter og førtidspensionister skal det offentlige afholde hele 
udgiften i forbindelse med indbetalingen.
a. Der er brug for en økologisk og social skattereform. SF er imod regeringens skattereform. 
Det er asocialt at give skattelettelser på mere end 50.000 kr. til de højeste indkomster, mens 
mange dårligt stillede har underskud på reformen, når de grønne afgifter er betalt. I SF ønsker 
vi en helt anden fordelingspolitik. Derfor ønsker vi også at afskaffe det skrå og det vandrette 
skatteloft, så eventuelle skatteforhøjelser også slår fuldt igennem for de højeste indskomster. 
SF tager afstand fra, at skattelettelser pumpes ud til almindeligt forbrug i en tid, hvor én af de 
største udfordringer er at begrænse forbrug af Jordens knappe ressourcer og forurening af 
naturen og når vi i stedet kunne have brugt pengene til uddannelse eller til forbedring af 
offentlige serviceydelser. SF ønsker skattereformen lavet om. Der skal være lavere skat på 
små- og mellemindkomster. Højere skat på de store indkomster. Skatten skal flyttes fra 
arbejdsindkomster til skat på værditilvæksten i virksomhederne. Rentefradragsretten og 
lejeværdien af egen bolig skal afskaffes over en 20-årig periode, så boligforbruget betales af 
den enkelte og ikke via skattessysteme. Der skal udarbejdes et forslag om ændringer i de 
mellemkommunale udligningsordninger og om statslig ligning med henblik på en mere 
effektiv skatteligning. Der skal gennemføres en økologisk skattereform, som tager natur- og 
miljøhensyn ved at lægge afgifter på varer, der bruger meget energi og mange ressourcer, og 
på meget forurenende produktion.
b. En indsats for de svageste. Der er hårdt brug for udvikling af særlige tilbud til det stigende 
antal mennesker, der er stødt helt ud af det almindelige samfundsliv. Det handler både om 
boliger, beskæftigelse, særlige uddannelsesinitiativer og fritidsmuligheder ligesom 
behandlingtilbudene til alkoholikere, stofmisbrugere og psykisk syge skal styrkes. Tilbudene 
skal gives på en måde, som tager udgangspunkt i de pågældendes egen tilværelse og behov. 
Mange har prøvet det almindelige offentlige system, og det fik de ikke noget ud af. De er 
dobbelt udstødte, fordi de også er røget ud af det offentlige socialsystem.
c. Sundhed gennem livskvalitet. Selvom alle er enige om, at forebyggelse er vejen frem, så 
sker der meget lidt. Der er nemlig ikke særlig meget prestige I forebyggelse, fordi effekten 
ikke kan måles inden for en almindelig valgperiode, og fordi det er dyrt de første år. Et sundt 
liv kræver en langsigtet indsats gennem renere miljø, sundere mad, mindre arbejdsløshed, 
bedre boligområder osv. Nedslidning på arbejdet er stadig et af de allerstørste 
sundhedsproblemer. Dårligt arbejdsmiljø koster årligt Danmark mindst 2-3 Øresundsbroer i 
tabt produktion, førtidspension, sundhedsudgifter og andre sociale udgifter. Et dårligt 
arbejdsmiljø er et resultat af den samlede arbejdssituation. De belastninger, der er i arbejdet, 
bliver langt mere sundhedsskadelige, hvis de sociale relationer på arbejdspladsen er dårlige, 
arbejdet virker meningsløst, man ikke har nogen kontrol over sit eget arbejde, 
udviklingsmulighederne i arbejdet er små den sociale tryghed er ringe og der er usikre 
ansættelsesvilkår. SF ønsker et velfungerende sundhedssystem. Der er mange vigtige opgaver 
for både sygehusvæsenet og det primærkommunale sundhedssystem. Der skal igangsættes en 
offentlig debat om prioritering, så der sikres en bedre fordeling af de økonomiske ressourcer. 
De lange ventelister til sygehusene betyder, at der er nogle patienter, der dør, inden de når til 
tops på ventelisten. Andre går i mange måneder og venter på en knæoperation. Det gør ondt, 
og det koster både dem og samfundet penge. Der skal ansættes mere personale på hospitalerne 
for at kunne fjerne ventelisterne.
d. Aktive gamle. Både menneskeligt og praktisk er de gamles aktive medvirken i 
samfundslivet til gavn for samfundet. Mange gamle har både lyst og kræfter til en sådan 
deltagelse, som imidlertid sjældent er indtægtsgivende, men tværtimod som regel 
udgiftskrævende. Dette må der tages højde for ved tilmålingen af den sociale pension for 
gamle uden andre former for alderdomssikring. Et sådant hensyn vil være berettiget, fordi et 
aktivt liv uden tvivl bidrager til at holde de gamle sygdomsfri eller mildne symptomer på 
kroniske sygdomme. Uddannelse via TV og radio skal styrkes, således at gamle kan deltage i 
kvalificeret undervisning i form af åbent universitet eller lignende.
e. Plejekrævende ældre. Mange gamle får i dag ikke den nødvendige hjemmehjælp. Andre 
gamle venter på en plejehjemsplads. Det er helt urimeligt, når man tænker på at netop de 
gamle har knoklet et langt liv igennem og dermed har bidraget til det samfund, vi har i dag. 
Som alle andre har de gamle krav på selv at bestemme over egen tilværelse. Det skal derfor 
altid være dem selv, der bestemmer, om hun eller han skal blive boende i egen bolig, eller om 
alternativet skal være en beskyttet bolig eller et plejehjem. Der skal være reelle 
valgmuligheder. Hvis der er garanti for at få tilstrækkelig hjemmehjælp mv., og hvis denne 
hjælp mest mulig ydes af samme person, vil mange gamle foretrække at blive boende, hvor de 
kender omgivelserne og naboerne. Men kan de ikke klare sig selv, skal de have mulighed for 
en plejehjemsplads.
f. Plads til at være familie. Mange forældre har for lidt tid til at være sammen med deres børn. 
Derfor skal børnefamilierne have tilbud om længere barselsorlov, forbedrede 
orlovsmuligheder, ret til omsorgsdage og nedsat arbejdstid. Tilbuddene skal udformes, så 
både mor og far har reel mulighed for at bruge dem. Men det er samtidig vigtigt, at et barn 
udover at være sammen med sine forældre har mulighed for at være sammen med andre børn. 
Derfor skal der være et dagtilbud af god kvalitet til alle børn. Ventelisterne skal væk, og det er 
ikke acceptabelt, at ventelisterne fjernes, ved at der proppes flere børn ind i institutionerne. 
Børn af arbejdsløse forældre skal ikke tvinges ud af daginstitutionerne. Det samme gælder 
børn, hvis forældre har orlov. Børn har under alle omstændigheder brug for at være sammen 
med andre børn.
g. Muligheder for unge. Allerede som børn udskiltes vindere og tabere. En proces der bliver 
mere og mere udtalt, jo ældre man bliver. Unges livssituation hænger sammen. Har man 
problemer i skolen, hænger det ofte sammen med problemer hjemme, frygt for arbejdsløshed 
eller fordi det er svært at få indhold i fritiden. Udvejen for nogle unge bliver derfor et 
kammeratskab i bander. Det er altafgørende at give unge et håb om at klare sig i en verden, 
der virker uoverstigelig for de mange, der ikke hører til vindergruppen. Nøgleordene er 
uddannelse, respekt og ansvarlighed. Samfundet gør sig selv en bjørnetjeneste ved at henvise 
unge til langvarige ydelser i passivitet. Alle unge har ret til en uddannelse og et arbejde. 
Tilbuddene til de unge på projekter skal bl.a. fungere på de unges initiativer som drivkraften. 
Unge under 25 år, der hverken har en erhvervsuddannelse eller erhvervserfaring, skal hurtigst 
muligt have tilbud om uddannelse eller arbejde. Samfundet skal give en reel ret til uddannelse 
ved at skaffe det nødvendige antal uddannelses- og praktikpladser. De unge, der ikke ønsker 
en uddannelse nu- men måske senere - skal have et tilbud omarbejder. De gymnasiale 
ungdomsuddannelser - gymnasierne, HF, HH og HTX - lider i høj grad under de skrappe 
optagelseskrav til de videregående uddannelser. For at disse uddannelser skal blive andet end 
et ræs med henblik på den altafgørende eksamen, må den nuværende adgangsbegrænsning 
afskaffes. De studerende ved mange uddannelser er presset både økonomisk og 
studiemæssigt. SF vil arbejde for, at studerende får forbedrede vilkår. Bl.a. skal nogle 
videregående uddannelsers varighed revideres og SU-stipendier skal forhøjes og forbedres 
ved bl.a. at løsne de stramme krav om studieaktivitet for at bevare retten til SU og 
kollegieværelser. SF er tilhænger af fri adgang til alle uddannelser med undtagelse af de 
uddannelser, der er meget dyre, eller hvor kapaciteten er meget begrænset i forhold til 
ansøgertallet. SF ønsker stopprøverne afskaffet.
h. Solidaritet overfor etniske mindretal. Debatten om flygtninge og indvandrere har mistet 
enhver proportion. Påstanden om, at vi oversvømmes af mennesker fra fremmede kulturer er 
lidt komisk, da de udenlandske statsborgere i Danmark kun udgør 3,5%. Heri er endda 
medregnet alle udlændinge - dvs. også nordmænd, svenskere, amerikanere og mennesker fra 
EF-landene. Danmark er ikke en ø. Verden udenfor rykker stadig nærmere, og vi har et 
medansvar for løsningen af de problemer, som krige, undertrykkelse af elementære 
menneskerettigheder jog naturkatastrofer skaber. SF forventer, at etniske mindretal gør hvad 
de kan for at lære det danske samfund og det danske sprog at kende. Men det kan være svært 
og tage lang tid. Vi ønsker en integrationspolitik, der sikrer alle i Danmark lige muligheder, 
pligter og rettigheder. Men uden at nogen skal give afkald på retten til at leve med deres egen 
religion og egne traditioner i det omfang, deres udøvelse ikke strider mod dansk lovgivning.
SÅDAN UDVIKLES VELFÆRDSSAMFUNDET:
En grøn og social omfordeling:
-	Der skal ske en omfordeling fra rig til fattig via skattesystemet. 
-	Indførelse af en forbrugsskat på særligt højt forbrug.
-	Indførelse af en produktionsskat (PROMS).
-	Dagpenge, efterløn, pensioner, kontanthjælp, SU osv. skal mindst reguleres med 
lønudviklingen. 
-	De dårligst stillede blandt de offentligt forsørgede skal have forbedringer - 82%-satsen i 
efterlønnen, den almindelige førtidspension, og de lave kontanthjælpssatser for unge. 
Desuden skal der arbejdes henimod at forhøje den maksimale dagpengesats for at 
genoprette den købekraft, som dagpengene havde i 1979.
-	Dimmitendsatsen afskaffes.
-	Varighedsbegrænsningen for sygedagpenge skal fjernes.
-	Højere fripladsgrænser for kommunale dagtilbud.
Udvikling af servicen:
-	Nye sociale udviklingsmidler til konkrete, eksperimenterende projekter og til at udvikle 
det sociale arbejde.
-	Folketinget skal sikre evt. gennem øgede bloktilskud, at ventelisterne nedbringes kraftig.
-	Nedskæringerne inden for sygehusvæsenet skal stoppes - ikke mindst plejefunktionerne.
-	Der skal vedtages en sundhedslov, der omfatter såvel det amtslige som det 
primærkommunale område. Der skal etableres forsøg med oprettelse af kommunale 
sundhedscentre.
-	Amterne skal pålægges, at indsatsen overfor mennesker med psykiske lidelser forstærkes, 
og at der oprettes åbne rådgivningsklinikker.
-	Tilstrækkelig hjemmehjælp mv. til de gamle, der har behov.
-	Gang i byggeriet af ældreboliger - herunder plejehjem og beskyttede boliger.
-	Forlængelse af barselsorloven med 3 måneder, der alene gives til faderen. For enlige en 
tilsvarende udvidelse.
-	Alle børn har ret til et dagtilbud af god kvalitet.
-	5 årlige omsorgsdage til begge forældre. Enlige 10.
-	Adgangen til de videregående uddannelser skal lempes.
-	Karaktérpresset i gymnasiet mv. skal standses. 
Integration:
-	Nej til kvoter for etniske mindretal. Alle skal have den samme ret til at vælge bolig, skole, 
uddannelse og arbejde.
-	Alle kommuner pålægges at sikre, at der er tilstrækkeligt med almennyttigt boligbyggeri i 
kommunen.
-	Særligt belastede boligkvarterer skal have hjælp til at forbedre økonomien.
-	I boligområder med særlig mange beboere fra etniske mindretal skal der oprettes 
væresteder for de større børn og legestuer for de mindre børn og deres forældre.
-	Tosprogede lærere på skoler med børn fra etniske mindretal. Hold i 
modersmålsundervisning, hvis der er mindst 6 elever.
-	Finansiering af integration skal bl.a. ske via en statspulje til kommuner, der laver forsøg 
eller har særlige problemer.
-	Alle fra etniske mindretal skal have ret til danskundervisning.
D. MERE DEMOKRATI I HVERDAGEN. Demokrati og selvforvaltning er et spørgsmål om 
magt og indflydelse og dermed om ændringer i socialistisk retning. Der skal påbegyndes en 
demokratisering af hele samfundet ved udvikling af selvforvaltning og demokrati i den 
offentlige sektor, ved indførelse af arbejdspladsdemokrati og ved en ØD-reform samt 
pensionskassereform. Demokratiet skal også indføres i hele boligsektoren sådan at man altid 
som beboere har ret til indflydelse på sine boligforhold. Derfor skal lejere i private 
udlejningsejendomme have en afgørende indflydelse på ejendommens drift. På sigt skal 
private udlejningsejendomme afskaffes. Selvforvaltning forudsætter et levende lokalt 
demokrati. Vi vil have lokale folkevalgte råd inden for geografisk afgrænsede områder. 
Lokalrådene skal have kompetence og økonomi til at beskæftige sig med lokale institutioner 
og fællesskabsaktiviteter. Demokrati i kommunerne forudsætter også, at opgaver og 
beslutningsstruktur følges ad. Der er derfor behov for en ændring af den kommunale struktur i 
hovedstadsregionen, der som minimum indebærer, at amtsfunktionerne i Københavns amt, 
Københavns kommune og Frederiksberg kommune samles i et amt. Københavns kommune 
skal samtidig opdeles i bydelskommuner, der har de fleste primære kommunale funktioner, 
bortset fra opgaver der kræver en overordnet koordinering på grund af de tætte bysamfund, og 
tilsvarende visse økonomiske mekanismer. Disse funktioner skal varetages af amtet for alle 
amtets kommuner. 
a.	Indflydelse og ansvar. Danmark har et forholdsvis velfungerede repræsentativt demokrati i 
Folketing og kommunalbestyrelser. Andelsbevægelsen bygger på en demokratisk tradition 
og står fortsat stærkt. Danmark har i det hele taget et omfattende foreningsliv, hvor vi 
tager den demokratiske styreform for givet. Men på arbejdspladserne kniber det gevaldigt. 
Arbejdsgiverne kan stadig i vid udstrækning skalte og valte med de ansatte, og det ikke 
mindst i en situation med massearbejdsløshed. Der er 3 gode grunde til at få 
demokratiseret arbejdslivet. For det første vil det øge medarbejderne selvværd og 
engagement. For mange kan det gøre forskellen på, at arbejdet bare er noget der skal 
overstås, og til at arbejdet er en spændende og dejlig del af livet. Det har stor værdi i sig 
selv. For det andet viser alle erfaringer, at øget medarbejderindflydelse gavner 
produktiviteten. Medarbejderne bliver interesseret i at yde den bedst mulige indsats, og 
kommer konstant med ideer til forbedring af produktionsprocessen og begrænsning af 
energi- og råvarespild - hvor man tidligere var ligeglad. Den faktor betyder mere og mere 
efterhånden, som den ny teknologi stiller stadig større krav til engagementet. For det 
tredie betyder medarbejderindflydelse større ansvarlighed. Myten om at arbejdsgiveren og 
kapitalisten er nødvendige for at sikre det langsigtede hensyn er simpelhen forkert. 
Erfaringer fra USA viser netop, at når medarbejderne overtager en virksomhed, stiger 
ansvarligheden, både i form af løntilbageholdenhed og investeringslyst. Medarbejderne 
ved, at det er eget job og egen indkomst, de sikrer på denne måde. Omvendt viser de 
mange skandalesager og virksomhedsslagtninger blå. her i Danmark, at 
virksomhedsdiktatur - fravær af medarbejderindflydelse- langt fra er garanti for, at 
langsigtede hensyn bliver varetaget. De nålestribede ledere tænker alt H for ofte kortsigtet 
og spekulationsagtigt - tænk bare på Nordisk Fjer. Med afskedigelser, konkurser og 
økonomisk nedtur til følge.
b.	Demokratisering af erhvervslivet og pensionskasserne. Der er ingen rationelle grunde til 
ikke at demokratisere erhvervslivet og den offentlige sektor. Kun etablerede 
klasseinteresser og gammeldags ideologi stiller sig i vejen. Men de er stærke, så vi får 
ikke virksomhedsdemokratiet fuldt gennemført på en gang. Samtidig er medarbejdernes 
interesse ofte behersket, fordi erfaringerne med samarbejdsudvalg og 
bestyrelsesrepræsentanter er negative. SU opfattes ofte med rette som en narresut, og kun i 
et mindretal af aktieselskaber bruges retten til at udpege bestyrelsesrepræsentater. Nordisk 
Fjer skandalen sætter sagen på spidsen: De medarbejdervalgte bestyrelsesrepræsentanter 
bliver draget til ansvar for svindelagtige transaktioner uden at have haft reel indsigt eller 
indflydelse herpå - og uden mulighed for at søge ekstern rådgivning. SF vil stille krav om, 
at der tages hul på et reelt virksomhedsdemokrati, både på private og offentlige 
arbejdspladser, og at medarbejderne får reelle muligheder for at overtage virksomheder, 
der er til salg. Reel indflydelse kræver også større åbenhed. Derfor skal vi sikre bedre og 
mere gennemskuelige regnskaber og bedre revision. Samtidig skal forvaltningen af de 
penge, lønmodtagerne ejer i fællesskab demokratiseres og decentraliseres: Det gælder 
pensionsordninger, ATP og LD. Specielt indenfor finanssektoren er der brug for både 
mere medarbejderindflydelse og mere samfundsindflydelse. Havde den været effektiv 
havde vi aldrig set skandaler som Hafnia, Varde Bank, Himmerlandsbanken, 6. juli bank 
etc. Det samme gælder kreditforeningerne, hvor udviklingen de fleste steder er gået den 
forkerte vej i form af afskaffelse af en demokratisk styreform, der ganske vist ikke 
fungerede i praksis. Resultatet ser vi nu, hvor kreditforeningernes uansvarlige 
overbelåninger og spekulationsfinansiering går ud over folk i blå. landdistrikterne, der 
ikke kan få belånt deres huse. 
SÅDAN FÅR Vi MERE DEMOKRATI: Der skal føres en aktiv erhvervspolitik, som 
fremmer en langsigtet opbygning af sunde, menneskelige og produktive virksomheder. 
Økonomisk demokrati og arbejderdemokrati.
-	Økonomisk demokrati, hvor medarbejderne gennem andel i værditilvæksten gradvist 
overtager ejendomsretten til virksomhedeme.
-	Arbejdspladsdemokrati, så de ansatte får indflydelse på teknologi, tilrettelæggelse af 
arbejdet, ansættelser og afskedigelser samt uddannelser.
-	Lønmodtagernes bestyrelsesrepræsentanter i aktieselskaber skal have bedre 
uddannelsesmuligheder, adgang til ekstern rådgivning og lempelse af tavshedspligten.
-	Medarbejderne skal have reelle muligheder for at overtage virksomheder, der er til salg.
-	Samarbejdsudvalgene inden for det offentlige skal have beføjelser med hensyn til 
budgetter, ansættelser, kriterier for afskedigelse, ny teknik, fremgangsmåde ved 
rationaliseringer og uddannelse.
Pensionskasserne, ATP og Lønmodtagernes Dyrtidsfond skal demokratiseres
-	Pensionskasserne skal demokratiseres, så medlemmerne kommer til at bestemme 
investeringspolitikken.
-	De ansatte i virksomhederne skal kunne forvalte midler fra pensionskasser og fonde i 
deres egne virksomheder.
-	ATP og Lønmodtagernes Dyrtidsfond skal demokratiseres.
Kapitalstyring.
-	Kravene til banker og forsikringsselskaber skal skærpes, så de finansierer ny produktion 
og arbejdspladser - ikke spekulation.
-	Der skal lægges afgift på handel med obligationer og valuta, så spekulation ikke kan 
betale sig.
-	Der skal nedsættes en spekulationskommission med henblik på ændringer i skatteregler, 
Børsens regler og krav til finansieringsinstitutter, så spekulation begrænses.
E. NYE INTERNATIONALE UDFORDRINGER. Murens fald i 1989 og sammenbruddet for 
Sovjetimperiet gav hos mange håb om en bedre og mere fredelig verden. Den atomare 
supermagtskonflik mellem USA og Sovjet er ganske vist fjernet, men den er blevet erstattet af 
andre konflikter i Europa, som bl.a. har baggrund i nationalisme og økonomisk 
tilbageståenhed. Demokratiseringsprocessen i Østeuropa har været positiv, men den er 
samtidige ledsaget af en liberalistisk markedsøkonomi, som har skabt kaos og store sociale 
spændinger. De økonomiske uligheder i verden er fortsat svimlende, og der er i de seneste år 
sket en forværring af de fattige u-landes forhold bl.a. som følge af en stor befolkningstilvækst 
i den fattige del af verden. Det skal ses i sammenhæng med en tiltagende flygtningestrøm, de 
globale miljø- og ressourceproblemer og religiøs fanatisme og fundamentalisme, som er 
blevet et selvstændigt sikkerhedspolitisk problem.
a.	Bekæmpelse af fattigdom og sikring af miljøet. Store dele af verdens befolkning har ikke 
mulighed for at skaffe sig de mest elementære livsfornødenheder. I de fattigste lande lever 
mange mennesker under sultegrænsen, og nøden vokser. Men det er i ikke kun i de 
fattigste lande, at nøden vokser. Også i de rige lande bliver flere og flere ramt af 
fattigdom. De rige lande viser ingen vilje til at mindske ulighederne. Tværtimod søger 
man at udbrede den kapitalistiske økonomi over hele verden bl.a. via Verdensbanken og 
Den Internationale Valutafond. Østeuropa har indførelsen af den mest rå form for 
kapitalisme bragt mange mennesker ud i stor fattigdom. Verdenshandelen foregår på de 
rige landes betingelser. De forlanger uhindret adgang for deres varer, men sætter samtidig 
snævre grænser for import for de fattige lande. De seneste Gatt-forhandlinger handlede 
mest om relationerne mellem de rige lande. Og nogle af de fattigste lande kan se frem til 
yderligere forringelser. De rige lande fastholder de fattige lande i et afhængighedsforhold 
via kapitalistiske spilleregler, ulige handelsvilkår og gældsætning. Miljøhensyn har hidtil 
været underordnet materiel vækst, de frie markedskræfter og kapitalens fri bevægelighed. 
Jord, luft, grundvand, vandløb og havområder er mange steder i verden katastrofalt 
forurenede. Miljøødelæggelser påvirker ikke kun lokalområder, men har fået et omfang og 
en karakter, hvor global økologisk sammenbrud er en aktuel trussel. Eksempler herpå er 
drivhuseffekten og nedbrydningen af ozonlaget. U-landenes gældsbyrde skal saneres, så et 
nyt internationalt handelsmønster, der tilgodeser ulandenes interesser, kan udvikles. 
Dansk ulandshjælp skal målrettes til de fattigste lande, og ulandsbistanden må ikke 
sammenblandes med danske erhvervsinteresser. Der skal stilles krav til modtagerlandene. 
Disse krav sigter på overholdelse af menneskerettighederne, social udligning og 
miljømæssig bæredygtighed samt fremme af demokrati. Der er brug for forpligtende 
vedtagelser på internationalt plan til sikring af miljøet, f.eks. væsentlige reduktioner af 
C02-udslip og forbud mod stoffer, der nedbryder ozonlaget. 
b.	Nedrustning og fredelig konfliktløsning. Traditionel sikkerhedspolitik lægger alt for 
megen vægt på militære midler. Sikkerhedspolitik handler først og fremmest om at sikre 
de materielle og miljømæssige vilkår for en menneskelig tilværelse. Målsætningen må 
være, at alle stater indenfor overskuelig tid omstiller deres militære strukturer til rent 
defensive formål, så ingen stat råder over egentlig angrebskapacitet. Den 
sikkerhedspolitiske situation er ændret efter Sovjetimperiets sammenbrud. Men risikoen 
for anvendelse af atomvåben er ingenlunde forsvundet. Snarere tværtimod som følge af, at 
atomvåben nu findes i flere ustabile stater i det tidligere Sovjetunionen. Risikoen for andre 
former for krige er heller ikke forsvundet, snarere tværtimod jfr. den stigende 
nationalisme, i f.eks. det tidligere Sovjetunionen og eks-Jugoslavien. Den 
sikkerhedspolitiske situation i Europa er efter Sovjetimperiets fald ændret fundamentalt. 
De to militærpagter, NATO og Warszawa-pagten, har begge udspillet deres rolle. Et nyt 
kollektivt sikkerhedssystem i Europa kræver nye instrumenter. Det drejer sig om aftaler 
og mekanismer, der sikrer en generel og kontrolleret nedrustning, om en styrkelse af FN-
systemet og om en omfattende udbygning af CSCE. I denne proces er der brug 
fortillidsskabende og ikke truende handlinger. NATO må afvikles som militær blok, og 
det må undgås, at der opbygges nye militære blokke f.eks. i tilknytning til EF. Der er 
derimod brug for at udvikle regionale samarbejdsfora på tværs af gamle konfliktgrænser. 
F.eks. bør li CSCE, som består af de lande på den nordlige halvkugle, der tidligere var 
opdelt i to blokke, styrkes med henblik på at forebygge og inddæmme konflikter. På 
globalt plan skal FN's ressourcer styrkes med henblik på at forebygge konflikter og udøve 
en mæglende rolle. Ifølge FN-pagten kan organisationen optræde som "fredsskabende" - 
dvs. tilbagevise aggression og tvinge en aggressor til fred. En sikker verdensorden 
forudsætter, at alene FN har den rolle. Den kan kun udfyldes, hvis FN ikke - som under 
Golfkrigen - kan mistænkes for at være redskab for en eller flere stormagter. Ifølge SF 
skal FN primært spille en politisk rollen og brug af militære midler skal begrænses til 
absolutte undtagelsestilfælde - jævnfør FN-pagten.
c.	En ny dansk sikkerhedspolitik. Som en konsekvens af den nye sikkerhedspolitiske 
situation er der behov for grundlæggende ændringer i dansk forsvarspolitik. SF vil arbejde 
for, at Danmark går foran i en fredsskabende proces og hurtigst muligt ændrer det danske 
forsvar, så det kun kan bruges til rent defensive opgaver. Det gør det muligt at opnå store 
besparelser på forsvarsbudgettet. De sparede penge gør det muligt at øge indsatsen for den 
grundlæggende sikkerhedspolitik: en indsats for at afhjælpe fattigdom og undgå 
miljøkatastrofer. I princippet er der kun tre mulige opgaver tilbage for forsvaret at løse. 
For det første opgaver i nærområdet (suverænitetshævdelse, miljø- og fiskerikontrol og -
inspektion, farvandsvæsen, og redningsopgaver). For det andet internationale opgaver som 
Danmark påtager sig. Danmark skal kunne deltage i operationer til sikring af fred og 
menneskerettigheder inden for rammerne af FN og CSCE. Deltagelsen skal stå i et 
rimeligt forhold til Danmarks størrelse og økonomiske og militære formåen. For det tredje 
overvågning af den militære situation i omverdenen og et planberedskab til iværksættelse, 
hvis en helt ny sikkerhedspolitisk situation skulle opstå. Desuden bør forsvaret i stigende 
omfang kunne bistå det civile samfund med løsning af miljøopgaver, hvor man naturligt 
kunne drage nytte af forsvarets mandskab og materiel både ved overvågning, katastrofer 
og større rensningsaktioner. Derfor kan der ske betydelige reduktioner i de danske 
forsvarsudgifter og pengene kan i stedet anvendestil at bekæmpe fattigdom i u-landene, 
løse miljøopgaver i Østeuropa og løse flygtningeopgaver.
d.	En ny dansk Europapolitik. Efter folkeafstemningen d. 2. juni 1992 var SF initiativtager til 
"det nationale kompromis", som gennem folkeafstemningen blev grundlaget for en ny og 
langsigtet dansk Europapolitik. Essensen i det nationale kompromis er, at Danmark vender 
sig imod et Europas forenede Stater, men at vi samtidig støtter et åbent, fleksibelt og 
pragmatisk EF-samarbejde mellem suveræne stater. Regeringen fører på en række 
områder en altfor udflydende politik, når det gælder forsvaret af det nationale kompromis. 
SF betragter EF-samarbejdet som en politisk kampplads og vil arbejde for, at en rød-gren 
dagsorden kommer til at præge det europæiske samarbejde. Det betyder ikke mindst, at EF 
skal være grøn socialt og demokratiske. EFs "indre marked" har givet kapitalinteresserne 
en klar dominans på bekostning af miljø og lønmodtager. Det haster med at få skabt et 
demokratisk og socialistisk modspil. Miljøet skal prioriteres højere i EF. Men de enkelte 
lande må også kunne gå videre på miljøområdet. SF vil arbejde for en stærk social 
dimension, som skal forhindre social dumping mellem EF-landene. Der skal være tale om 
minimumsbestemmelser, så det enkelte land kan gå videre, og der må ikke kunne sættes 
spørgsmålstegn ved vore muligheder for at fastholde det danske overenskomstsystem. SF 
er imod økonomisk og politisk magtkoncentration og vil derfor modarbejde de 
centralistiske kræfter i EF, som vil have EF til at dirigere stort og småt. Det er afgørende, 
at det såkaldte subsidiaritetsprincip bliver præciseret og opstrammet til et egentlig 
nærhedsprincip. Det kræver en grundig offentlig og politisk debat om hvert enkelt 
politikområde. Sigtet skal være at få EFs overnationale kompetence begrænset til 
problemer, som er klart grænseoverskridende, f.eks. miljøproblemer. Der er akut behov 
for gennemgribende demokratiske reformer af EF. Udfra en demokratisk målestok er det 
elementært, at der skal være offentlighed om de politiske beslutninger - kun da kan et 
politisk ansvar gøres gældende JSF vil arbejde for, at alle møder i Ministerrådet bliver 
åbne, så ministrenes argumenter og afstemninger bliver offentligt kendte. Desuden skal 
der gennemføres regler, der sikrer offentligheden aktindsigt i EF forvaltningen og i 
korrespondancen med nationale myndigheder, organisationer, lobbyister m.v. 
Demokratisering af EF må løvrigt skabes via de nationale parlamenter. SF vil arbejde for, 
at de nationale parlamenter får initiativret. SF vil fastholde undtagelserne i Edinburgh-
afgørelsen. Disse undtagelser er en afgørende forudsætning for Danmarks deltagelse i EF-
samarbejdet. SF vil fastholde Det nationale Kompromis som grundlag for den næste 
regering og dermed for forhandlingerne på regeringskonferencen i 1996. 
SVAR PÅ DE INTERNATIONALE UDFORDRINGER:
En ny økonomisk sikkerhedspolitik:
-	Målsætningerne for dansk u-landsbistand skal fastholdes, og Danmark skal arbejde for, at 
alle EF-landes u-Iandsbistand kommer op på 1,5% af BNP.
-	En del af de penge, der hidtil er blevet anvendt til det danske militære forsvar skal 
anvendes til styrkelse af den økonomiske og sociale sikkerhedspolitik.
-	Danmark og de øvrige EF-lande skal bidrage til udviklingen i Østeuropa bl.a. for at undgå 
miljøkatastrofer, og flygtningestrømme.
-	Der skal skabes et politisk modspil til den internationale kapitalisme, og handelsvilkårene 
skal ændres for at sikre udjævning af den globale ulighed.
-	De allerfattigste landes gæld skal annulleres, og andre fattige landes gæld skal eftergives 
delvis.
-	Der skal gennemføres forpligtende internationale aftaler, der kan sikre miljøet.
Nedrustning og fredelig konfliktløsning:
-	En sikkerheds- og forsvarsreform til afløsning af det nuværende forsvarsforlig, der ændrer 
forsvarspolitikken til de nye tider, afvikler offensive elementer og skærer ned på 
forsvarsudgifterne til fordel for en økonomisk sikkerhedspolitik.
-	FN's Sikkerhedsråd skal demokratiseres, bl.a. ved at dets sammensætning langt bedre 
kommer til at afspejle nutidens befolkningsmæssige og politiske realiteter.
-	FN's Sikkerhedsråd skal have rådighed over og ansvaret for sine egne militære styrker, 
gennem på forhånd indgåede aftaler med nogle af medlemsstaterne.
-	FN's ressourcer skal styrkes med henblik på forebyggende, mæglende og fredsbevarende 
indsatse.
-	FN's brug af militære midler til kampindsats skal begrænses til absolutte 
undtagelsestilfælde, og styrkerne skal i givet fald ledes af FN.
-	FNs Generalsekretær skal have myndighed og kapacitet til på egen hånd at foretage 
undersøgelser af konfliktpotentiale og at gribe mæglende ind.
-	CSCE skal gøres beslutningsdygtig, om muligt efter en model fra FN og FNs 
Sikkerhedsråd - dog uden vetoret - og sættes i stand til at løse interne eller mellemstatslige 
konflikter.
-	Danmark skal arbejde for, at NATO afvikles, og at der opbygges kollektive 
sikkerhedssystemer i FN's og CSCE's regi.
-	Danmark skal forblive uden for Vestunionen (WEU og gå imod, at EF udvikles til en ny 
militær magt.
En ny dansk Europapolitik:
-	Det nationale kompromis og undtagelserne i Edinburgh-afgørelsen skal fastholdes.
-	Hensynet til miljøet skal have en langt højere prioritet.
-	Der skal udarbejdes en hvidbog, som er en konkret udfyldning af EFs 5. 
miljøhandlingsprogram og alle EF forslag skal gøres l, til genstand for en miljøvurdering.
-	Danmark skal arbejde for, at der indføres en C02 afgift på EF-niveau.
-	EF skal demokratiseres gennem åbenhed og krav om, at de nationale parlamenter får 
afgørende indflydelse på beslutningerne.
-	Danmark skal aktivt gøre brug af den såkaldte miljøgaranti, når det er nødvendigt af 
hensyn til danske miljøinteresser.
-	Der skal være langt større åbenhed omkring beslutningerne i EF.
-	Danmark skal aktivt arbejde for et EF i flere rum.
