Giv Danmark en chance


Fremskridtspartiet kæmper for fremskridt for alle 
danske.
  Det sker ud fra en direkte iagttagelse af nutidens 
samfund. I modsætning til de gamle partier, der er 
mosbegroede enten af liberalistisk tankegang fra 
1770'erne eller med den i 1870'erne udviklede so-
cialisme.
  1980'erne er væsensforskellig fra,  hvad Adam Smith 
og Karl Marx kunne forestille sig. Derfor er det 
skadeligt og forsinkende for samfundsudviklingen, når 
praktisk politik i dag tager sit udgangspunkt i en fjern 
fortid.
  Efter godt en snes års fejlstyre kræver Danmarks red-
ning i dag stærk nedsættelse af skatterne, de offentlige 
indgreb, overadministrationen og lovforvirringen. Det 
er disse samfundsonder, som bærer hovedskylden for 
arbejdsløshed, valutaunderskud, reallønstilbagegang, 
og for at den enkelte må overlade udformningen af sin 
hverdag til »eksperter« og herved i stigende grad 
mister sin personlige frihed.
  Indkomstskatten blev opfundet i forrige århundrede. 
Men i et moderne vækstsamfund er det absurd at 
beskatte folk efter, hvad de skyder ind i samfundet - 
deres arbejde - i stedet for hvad de tager ud - forbruget. 
Belønnes skal arbejdsindsats, initiativer, pligttroskab, 
offervilje og risikovillighed. Altså det, der nu straffes 
af indtægtsskatten. Ingen anden skatteform 
nødvendiggør så megen gold administration og så 
mange indgreb i privatlivet som den, der er baseret på 
udmåling af hver enkelt borgers årsnettoindkomst. Og 
ABVCQM-partierne har haft det med denne skat som 
stofmisbrugere har det med narkotika - de har 
bestandig øget doseringen. Resultat: en mere og mere 
forkvaklet økonomisk og personlig livsholdning hos 
flere og flere.
  Fremskridtspartiet vil fjerne indkomstskatten over 
en syvårig periode ved gradvis at hæve den skattefri 
bundgrænse.
  Offentlig styring, overadministration og lovfor-
bistring har gravet en kløft mellem borger og stat. Et 
bjerg af cirkulærer og lovbestemmelser spærrer for den 
enkeltes overblik over hans pligter og rettigheder. 
Usikkerheden øges, fordi dårlig forberedelse medfører, 
at love og ministerielle forskrifter ustandseligt ændres 
og hyppigt formes som gummiparagraffer, der reelt gør 
borgeren retsløs.
  Indviklede regler er tit udtænkt ud fra sociale be-
skyttelseshensyn. Virkningen bliver desværre oftest, at 
bestemmelserne fortrinsvis går ud over samfundets 
svagest stillede, som ikke har mulighed for eller evne 
til at overskue og indrette sig efter en indviklet 
lovgivning. Det gustne overlæg opnår urimelig forrang 
for de spontanthandlende. Forståelighed og enkelhed i 
lovgivningen er derfor at foretrække for fortænkt 
fatamorganajagt på mili-


meterretfærdighed. Og den ene restriktion avler den 
næste, til alt og alle er spundet ind i ufrihedens 
netværk. Påstanden om myndighedernes bedrevi-
denhed er falsk tale. Retten til at være forskellige er 
vigtig. Men den trives ikke i et samfund, hvor det 
offentlige herser og regerer ned til selv små 
enkeltheder. Det ødelægger menneskene, så de bliver 
nedtrykte, misfornøjede og smålige. Størsteparten af 
vort velfærd og vor trivsel må vi takke personlige 
initiativer for. Hver lovparagraf, der vedtages, 
indebærer, at et stykke af den personlige frihed 
dræbes. Hver paragraf, som ophæves, trækker den 
modsatte vej.
  Kendsgerningen er, at de borgerlige partier er lige 
så skyldige som de socialistiske i den blydyne af 
paragrafvildnis, embedsmandspapirraseri og ind-
komstskattetryk, som i 1960'erne, 1970'erneog 1980'-
erne umyndiggjorde den enkelte.
  Flere indgreb betyder flere offentligt ansatte. Flere 
offentligt ansatte betyder krav om nye indgreb og 
reguleringer. Det eneste effektive værn mod denne 
samfundsforgiftende, onde cirkel er at begrænse det 
offentliges indtægter, altså at nedsætte skatterne. Øges 
det offentliges planøkonomiske kvaksalverier, vokser 
også sløseriet med de knappe ressourcer, som 
Fattigfirserne tvinger os til at disponere mere snært 
end hidtil. Blander det offentlige sig udenom, udløses 
selvforstærkende op-svingskræfter i økonomien.
  Sociale ydelser kan i det lange løb kun udbygges i 
takt med samfundets stigende velstand. Grundlaget for 
velfærdssamfundet er derfor produktion og ikke 
bureaukrati. Man hjælper ikke de fattige ved 
misundelsesdikterede straffeekspeditioner mod de 
rige.
  Flest mulige af de skattekroner, der anvendes i 
socialsektoren, bør direkte komme de medborgere til 
gode, som lovgivningen ønsker at støtte, og bør 
formidles hurtigt og direkte af praktiske folk med 
kompetence og et minimum af papirbelastede omsvøb.
  Fremskridtspartiet vil modvirke, at socialforvalt-
ningen infiltreres af medarbejdere uden positivt syn på 
produktionslivet. Både af menneskelige og 
økonomiske grunde er det væsentligt at understøtte de 
sociale klienters muligheder for at komme i et arbejde, 
de kan klare.
  Arbejdsløsheden skyldes, at den danske arbejdskraft 
er for dyr sammenlignet med udlandets. Mængden af 
arbejde, der skal udføres, er nemlig uendelig stor. 
Prisen på arbejdskraften - lønomkostningen - er lig 
med lønindtægten + kildeskattebeløbet. 
Fremskridtspartiet vil nedsætte kildeskatten. Derved 
kan reallønnen stige, samtidig med at 
lønomkostningen falder, så virksomhederne kan 
beskæftige nogle flere. Når størrelsen af den   danske   
salgsbare   produktion   stiger,   falder


valutagælden uden levefodstilbagegang. Kildeskatten 
kan nedsættes ved, at det offentlige sparer på de mange 
statslige og kommunale udgifter, som ikke kommer 
menigmand til gode eller er unødvendige.
  Skal skibet Danmark på ret køl igen, er det piskende 
nødvendigt - over nogle få år - at bortskære en 
betydelig del - ca. 40% - af de offentlige udgifter, som 
er blevet alt for store. Men denne snusfornuftige sætten 
tæring efter næring berettiger ikke til at kalde 
Fremskridtspartiet et negativt ned-skærerparti. 
Tværtimod er vi et parti, hvis hovedmål er at skabe de 
største forbrugsmuligheder for hver enkelt dansker. Vi 
skal producere for at kunne bruge. Vi er blot nødt til 
indtil videre at reservere en betydelig del af 
produktionen til tilbagebetaling af den udlandsgæld, 
som de andre partiers uduelighed har påprakket 
befolkningen. Og så skal den enkelte friere end nu selv 
vælge, hvad han vil forbruge i stedet for, at Storebroder 
Stat tager hans penge og bruger dem til de formål, som 
nyder statsapparatets nåde. Kræve- og 
klynkementaliteten har fejret store sejre over svage, 
umodige, gen-valgstørstende politikere. Dette er en stor 
del af forklaringen på Danmarks ulykke. Men det haster 
med at vende udviklingen: De seneste års folke-
tingsvedtagelser har fået flere og flere af de mest 
produktionsnyttige og betalingsbalancepositive 
danskere til at overveje at flytte væk fra et så elendigt 
styret land. Menneskets udvikling og modning 
fremmes,  hvor det i højere grad end i det


nuværende   samfund   må   være   sin   egen   lykkes 
smed.
  Et parti, der tager sit udgangspunkt i nutidens 
kendsgerninger, kan udtrykke sig mere konkret og 
derfor mere udførligt end de partier, hvis baggrund 
findes i forældede politiske problemstillinger, og hvis 
ideologi forlængst er forstenet til slagord.
  Derfor har Fremskridtspartiet udmøntet sine 
synspunkter i tusindvis af folketingsforslag og i 
præcise formuleringer i bladet FREMSKRIDT. Og som 
noget helt enestående for et oppositionsparti har vi flere 
gange sat tal på vort program ved at udarbejde et 
samlet Fremskridtsfinanslovsændrings-forslag. I 
vore'programskrifter findes derfor ikke -som hos andre 
partier - løfter, der er uforenelige med hinanden. Der 
må være sammenhæng og afstemning, når 
Fremskridtsforslagene hviler på, at statens udgifter ikke 
bliver større end dens indtægter ved gennemførelse af 
alle Fremskridtsforslagene. Vi må så til gengæld afstå 
fra at deltage i det stemmekøbs-kapløb, som er 
livsnerven i gælds- og underskudspartiernes kortsynede 
politik hen mod hele landets fælles selvmord.
  Sålænge partiet ikke har magt til at realisere det hele, 
vil livsvilkårene for menigmand under alle 
omstændigheder blive bedre, hver gang Danmark 
kommer eet skridt i retning af formindskelse af 
indkomstskat, papirvælde og lovforbistring.
  Fremskridtspartiet er derfor ikke noget alt-ellerintet-
parti.
  

         Arbejdsforhold
                            

Summen af arbejde er ikke konstant. Gives virksomhe-
derne frie og omkostningsbilligere vilkår, bliver de mere 
konkurrencedygtige og kan derfor sælge flere varer og 
dermed producere mere.  Større produktion giver 
beskæftigelse til  flere.  Den gode spiral er sat i gang. 
Arbejde skaber arbejde, mens ledighed skaber ledighed. 
Det er derfor af afgørende betydning at   genskabe   
forudsætningerne   for,   at   der   kan etableres nye 
produktive arbejdspladser. Reallønsforbedring og 
social fremgang er alene betinget af 
produktionsforøgelse.   Derfor   må   det   offentlige 
straks mindske restriktioner, skatter og andre hin-
dringer for arbejdspladserne. Der er meget stærkt brug 
for den højtkvalificerede danske arbejdskraft. Ledighed 
i Danmark skyldes alene folketingsflertallets 
manglende duelighed. Der er brug for alle. Blandt andet 
til at producere de varer, hvormed udlandsgælden skal 
tilbagebetales. Under alle omstændigheder    er    
Danmarks    markedsandel    i fremmede lande så lille, 
at vi kan eksportere alt,


hvad vi overhovedet kan producere, blot varen 
kvalitets- og prismæssigt er international konkur-
rencedygtig.
1.	Fjernelse af klasseskel
Akademikerjob er ikke »finere« end andre former for 
beskæftigelse. Man skal holde op med at favorisere 
dem fremfor kropsarbejde.
2.	Restriktionsågene lettes
Når Folketinget ophører med sine mange restriKt. ner, 
udløses selvforstærkende opsvingskræfter i økonomien. 
Derved opstår overskud af beskæftigelse med 
produktion, distribution og service. Yderligere vil 
Danmark som foregangsland med indkomstskattens 
ophævelse utvivlsomt tiltrække så mange investeringer, 
at vi frit kan vælge, hvilke arbejdspladser vi vil have til 
landet. Kun derved kan vi føre en holdbar an-
tiforureningspolitik.


3.	Arbejdsformidling
Papirindvikletheden gør den statslige arbejdsfor-
midling fremmed for mange arbejdere. Fagforenin-
gerne har langt bedre kontakter til arbejdsgivere og 
arbejdspladser end arbejdsformidlingen. De kan derfor 
bedre placere de rigtige mennesker på de 
arbejdspladser, hvor de gør bedst fyldest. Eneret på 
arbejdsansvisning skal fagforeningerne dog ikke have. 
Vikarbureauer rn.fl. skal ikke stækkes via 
monopolfremmende lovgivning.
4.	Fagforeninger, arbejdsgiverforeninger
Fagforeninger er et nyttigt redskab for arbejdstagere i 
kampen for at opnå stadig bedre løn- og arbejdsvilkår 
og dermed også en værdifuld tilskyndelse til 
virksomhederne til at blive så effektive, at de kan 
overleve til trods for, at der hele tiden skal kostes mere 
og mere på arbejdskraften. Flertallet i 
arbejdsgiverorganisationer, fagforbund eller andre 
foreninger som man af hensyn til sin indtjening 
nødvendigvis må være medlem af, skal imidlertid ikke 
have lov til at bruge af kontingentpengene til formål, 
som byder mindretallet imod, såsom fremme af 
partipolitiske formål, avisudgivelse, luksus-tilværelser 
for pampere og mastodontsekretariats-folk o.s.v. Ej 
heller skal man gennem eksklusivaftaler eller på anden 
mafiavis hårdt kunne undergrave friheden for den 
enkelte til at stå uden for foreningerne.
5.	Kollektive aftaler
I et sundt samfund blander staten sig ikke i lønaftaler. 
De alvorlige økonomiske og beskæftigelsesmæssige 
sygdomme, som mange års politisk udygtighed har 
påført det danske samfund, nødvendiggør imidlertid 
indtil videre omfattende statslig styring af 
lønomkostningerne. Dette følger bl.a. af, at de 
kommende års lønfremgang må ske gennem 
skattenedsættelser - altså lønfastsættelser via 
Folketinget. Og skattenedsættelserne skal være så store 
at de også giver plads til, at omkostningen til 
arbejdskraft bliver så lav, at virksomhederne får 
overefterspørgsel i forhold til udbuddet af arbejdskraft.
6.	Strejker og blokader
Det kræver en hård indsats, når smågrupper f.eks. for 
at fremme særinteresser eller under påberåbelse af 
faglige møder hindrer store arbejdsområder i at 
fungere. Fysiske blokader tolereres ikke. Ydelser i 
form af skatteydermidler må ikke udbetales til delta-
gere i en arbejdskamp, udover hvad der er strengt 
nødvendigt. Vil man aktionere, må man selv betale for 
det. Enhver form for arbejdsstandsning forbydes 
ubetinget på sygehuse og plejehjem.
7.	ATP og ferieløn
ATP og ferieloven afskaffes, så lønmodtagerne 
umiddelbart og efter egen bestemmelse selv kan råde 
over også disse dele af deres indtjening, og 
virksomhederne undgå goldt kontorarbejde.


8.	Taktregulering
Det var et betydeligt Fremskridt, da det offentliges 
dyrtidsportioner i 1975 omsider kom på linie med LO-
områdets. Desværre turde gammelpolitikerne ikke 
stemme for ændringer uden samtidig at forære de 
offentligt ansatte kompensation for den mistede 
overdækning for dyrtid. Den nye taktregule-
ringsordning er også urimelig ved, at erstatningen 
udmåles af embedsmænd for embedsmænd.
9.	ØD-OD
De særlige forhold i den enkelte virksomhed må af 
gøre formerne for medarbejdernes deltagelse i le 
delsesbeslutningerne og i fordelingen af over- og 
underskud. Det vil være afsindigt i stive lovpara 
graffer at presse generelle skabeloner ned over de 
mange forskelligartede arbejdspladser. Lovgivnin 
gen skal ikke skride ind mod de firmaer, hvis ejere 
ønsker ledelse efter princippet, at skibet har een og 
kun een kaptajn på broen. Sådanne firmaer vil jo 
blive udkonkurreret, hvis det skulle vise sig, at de - 
i den pågældende branche - ikke kan klare sig mod 
for eksempel »demokratisk ledede« virksomheder, 
hvadenten disse fungerer som bryggeriet Stjernen, 
bogforlaget »Fremad« eller på anden vis. Staten 
skal lade alle de tusinde blomster blomstre, hver på 
deres vis. De andre Folketingspartiers forslag om 
økonomisk demokrati er gennemsyret af bureau 
krati i stil med for eksempel kildeskatten og 
socialindkomsten.	Studehandelkompromisser
mellem fire-fem partiers synspunkter vil yderligere 
forpeste udformningen. Fortsættes rumlerier og 
koketterier med, at ØD skal gennemføres en skønne 
dag, forstærkes tilbøjeligheden hos danske og 
udenlandske investorer til at grundlægge gode 
arbejdspladser udenfor Danmark i stedet for indenfor 
landets grænser. Denne industriflugt hæmmer vor 
rigdoms vækst og forværrer vor arbejdsløshed. Skal 
produktionen leve med en ØD-grille, vil det 
uundgåeligt betyde reallønsfald - de samme penge kan 
jo ikke bruges mere end een gang.
  Velstandens eneste ophav er produktionsudvikling. 
Højtskrålende teoretikere og samfundsfjend-ske 
arbejdsmodvillige skal ikke have lov til at ødelægge 
udviklingen ved på arbejdspladserne at indføre ævle-
bævleindretninger i stil med, hvad der i de seneste år 
har plaget universiteterne. Timerne på arbejde skal 
kunne bruges til at få mest muligt i lønposen. I praksis 
vil arbejdstrivslen falde med det spil af intriger, som 
gammelpartiernes ØD-forslag uvægerligt vil kaste hver 
eneste arbejdssted ud i. Besværlige langsigtede 
opgaver vil ofte blive forsømt i mange firmaer. I 
forretningslivet med de mange konkurrerende 
foretagender har enkelt-mandsbeslutninger de fordele, 
at de er hurtigst, sagligst og mindst snørklede og 
kortsynede. Også med hensyn til firmaledelse er folks 
evner, dygtighed og moral nu engang forskellige. 
Afgørelser truffet ved stemmeflerhed rammer derfor 
oftest det middelmådige. Og bliver et stort antal af 
Danmarks virksomheder styret på middelmådighedens 
grundlag, går det galt for hele samfundet.
  

Allerede før, vi har fået ØD, er der mange gode 
initiativer kvalt på fosterstadiet. Idémænd og 
erhvervsledere vil ikke sætte dem ind i en verden, som 
udvikler sig henimod et elendigt arbejdsklima.
  Sålænge Danmarks økonomi ligger på alvorligt 
sygeleje, må blot tanken om statsdikteret ØD derfor 
DØ.
10. Fejlbeskæftigede
Reallønsforbedring og al anden velstandsfremgang er 
betinget af produktionsforøgelse, d.v.s. af bedre 
udnyttelse af Danmarks eneste væsentlige råstof, vor 
arbejdskraft. Også valutasorgerne forsvinder ved, at 
kontorsektorens ikke strengt nødvendige folk overføres 
til produktivt erhverv. Altså til fremstilling af ydelser, 
som der er reelle menneskelige behov for i udlandet 
som herhjemme. Mange af vore nuværende 
vanskeligheder skyldes, at vi sætter så mange hundrede 
tusinde til kontorbeskæftigelse og gør dem til nogle af 
de bedst aflagte i samfundet, uanset at de ikke 
fremstiller noget, der kan eksporteres eller give 
trivselsfremmende forbrug for andre.
  Overførsel af skrivebordsfolk til produktivt arbejde 
fremmes bl.a. ved, at kontorbeskæftigede hos det 
offentlige flyttes ned i lavere lønrammer og ved, at der 
ydes større bidrag til omskoling af 
skrivebordsbeskæftigede til nyttigt arbejde, jo før de 
pågældende opsiger deres hidtidige stillinger.
  Det er naturligvis ikke kontorfolkene eller deres flid, 
Fremskridtspartiet retter angreb imod. Forbryderen er 
det folketingsflertal, som har udstedt love, der kræver 
alt det meget samfundsødelæggende papirarbejde. 
Sålænge de love gælder, er det naturligt og i orden, at 
mennesker søger job til at udføre det, men der skal 
sættes ind for at ophæve alle disse landsskadelige 
bestemmelser.


11.	Arbejdsløshedserstatning
I grundlovens § 75 står: »Til fremme af almenvellet 
bør det tilstræbes, at enhver arbejdsduelig borger har 
mulighed for arbejde på vilkår, der betrygger hans 
tilværelse«. Når Folketinget ikke lever op hertil, bør 
staten yde arbejdsløshedsunderstøttelse, men betinget 
af, at de pågældende stiller deres arbejdskraft til 
rådighed otte timer på hver arbejdsdag.
  Efter at staten har overtaget langt den overvejende 
del afbetalingen af arbejdsløshedsdagpengene, er det 
ikke mere rimeligt at favorisere arbejdsløshedskasse-
medlemmer. For eksempel bør arbejdsløshedsunder-
støttelse også tilkomme landbrugeren, som er blevet 
tvangsauktionsramt af gammelpartiernes højrentepoli-
tik, og den småhandlende, der har måttet dreje nøglen 
om og kridte sine butiksvinduer til, og som nu ikke kan 
få anden beskæftigelse.
12.	Arbejdstid
Det beror på ukyndighed i forståelsen af samfunds-
økonomiske sammenhænge, når nogen tror, at ar-
bejdsfordeling, forbud mod overarbejde, længere ferie 
o.s.v. vil give beskæftigelse til de nu arbejdsløse. Indtil 
valutagælden er tilbagebetalt - og det kan kun ske ved 
øget produktion - må vi tværtimod indstille os på at 
skulle udføre en ekstra arbejdsydelse. Men på længere 
sigt muliggøres ar-bejdstidsnedsættelse af teknologiens 
udvikling.
13.	Arbejderbeskyttelse
Den nuværende arbejdsmiljø- og sikkerhedslovgivning 
er alt for teoretisk skrivebordspræget. Klare enkle 
regler om de væsentlige faremomenter giver færre 
arbejdspladsulykker end svulmende regulativer, som 
ikke overholdes i praksis.


           Erhvervene
                                 

Grundlaget for det danske samfunds eksistens, her-
under for at vi kan have en offentlig sektor med 
socialvæsen, hospitaler, skoler, forsvar og hvad vi 
ellers måtte ønske at lægge ind i den offentlige sektor, 
er erhvervenes fremstilling, transport og salg af varer 
og tjenesteydelser.
  Enhver omkostning i forbindelse hermed skal na-
turligvis betales. Der er navnlig to betalingsmåder: 
Omkostningen kan afholdes af skatteyderne (subsi-
diering) eller som en del af prisen for det færdige 
produkt, som den endelige forbruger må betale.
  Den første betalingsmåde indebærer betydeligt spild, 
som hver eneste indbygger må betale med nedsat 
levestandard.
  Man bør derfor i større omfang gå over til at lade 
erhvervene afholde deres egne omkostninger,


som så direkte indgår i prisfastsættelsen for det færdige 
produkt. Fremfor kunstige prisdannelser vil det øge 
menneskenes frie forbrugsvalgmuligheder og fremme 
effektiv udnyttelse af landets muligheder.
14. Erhvervsfrihed
At lade erhvervene trives i fred er den største tjeneste, 
samfundet kan gøre dem, og dermed sig selv. De 
midler, som er til rådighed for erhvervspolitik, 
anvendes mest givtigt til at skabe et godt og frit 
erhvervsklima i bred almindelighed. Ikke til skrive-
bordsfortænkte særordninger, som - når de alle lægges 
sammen - drukner erhvervsmanden i papir.
  Markedsmekanismen er det bedste instrument til at 
skabe udbredt velstand og fremgang.
5


15.	Erhvervsstøtteordninger
Man kan ikke plukke pengene af træerne til betaling af 
erhvervsstøtte. Derfor er der reelt ikke andre end 
erhvervslivet selv og dets medarbejdere til at betale. 
Erhvervsstøtteordninger indebærer, at hver gang det 
offentlige giver 1.000 kr. i erhvervsstøtte, stiger 
skatterne med mindst 1.300 kr., og skatterne slipper 
man jo ikke for at betale. De gode virksomheder betaler 
for at holde de dårlige i gang et stykke tid længere. 
Herved udsættes også de gode for at bukke under.
  Begrebet »samfundsmæssig prioritering« dækker i 
det virkelige liv over fejldispositioner, manglende 
forståelse for udviklingen, favorisering af de udyg-
tigheder, som har størst pressionsstyrke overfor svage 
politikere og belønninger til den type, der står med 
hatten i hånden på embedsmandskonto-ret. Nogen skal 
jo under alle omstændigheder afgøre, hvordan 
produktionsprocessen skal tilrettelægges. Det er 
ugrundet bureaukratforgudelse at tro, at embedsmænd 
er bedre egnede hertil. Derfor er den sikreste 
erhvervsfremmedordning den at afskaffe alle 
støtteordninger.
  Erhvervsstøtte resulterer i statskontrol og sociali-
sering. Også af den grund skal staten blande sig 
udenom.
  Den offentlige sektor er allerede vokset til et sådant 
gigantomfang, at den truer med at knuse det private 
initiativ - virksomhedernes evne til at klare sig beror 
nemlig i uhyggeligt omfang på, om de på den ene eller 
anden måde kan få tag i flere offentlige midler end 
konkurrenterne. Det burde alene være 
produktionsdygtighed, arbejdsomhed, opfindsomhed 
og den slags egenskaber, som var afgørende for, 
hvordan den enkelte står sig i konkurrence-kampen.
  Danmark kan alene bevare sin høje levestandard ved 
at give frihed til erhvervskonkurrencen - ikke ved at 
bruge midlerne på at holde kunstigt liv i forældede 
virksomheder.
16.	Skemaer
Bagere, boghandlere, læger o.s.v. skal først og 
fremmest producere brød, sælge bøger og helbrede 
mennesker og ikke bruge tid på at slås med em-
bedsmænd om udfyldelsen af alskens regnskabspa-
pirer, blanketter og indberetningsskemaer. De andre 
partiers samfund gør dem til hjælpeembedsmænd med 
den forskel, at de dels skal arbejde gratis, dels gøre det 
under strengt personligt straf-feansvar.
17.	Forbrugerne
Forbrugerne er bedst tjent med, at den frie konkurrence 
fremmes. Herved opnås de bedste muligheder for 
produktudvikling og lave forbrugerpriser. Den danske 
forbruger har derimod ikke brug for barne-
pigeformynderi. Fremskridtspartiet vil derfor fjerne det 
konkurrencehæmmende monopoltilsyn og 
forbrugerombudsmandsembede. Skatteydertilskud skal 
ikke ydes til forbrugerråd


og husholdningsråd. Derimod er der brug for en 
håndfast forbrugerbeskyttelse overfor de ydelser der 
leveres af det offentlige.
18.	Anparts- og aktieselskabslove
Anparts- og aktieselskaber befries for oceaner af 
papirarbejde. Ved at dansk lov ikke indeholder mere 
end det strengt nødvendige ifølge allerede udstedte EF-
regler, og Danmark modsætter sig, at EF udsteder flere 
bureaukrat-selskabsdirektiver.
19.	Genbrug
Det er ikke i samfundets interesse blot at gennemføre 
genvinding for genvindingens skyld, idet der hertil da 
vil medgå økonomiske og arbejdskraftressourcer, der i 
stedet burde anvendes til samfundsmæssige lønnende 
produktioner.
  Gennemføres uøkonomiske produktioner ved hjælp 
af skatteydermidler, forringes lønnende produktioners 
indtjening til samfundet, og vor samlede økomomiske 
situation forringes og medfører øget arbejdsløshed og 
faldende levestandard. Reelt medfører en 
genbrugsvirksomhed, der ikke er rentabel i det frie 
marked, at de genbrugsbeskæfti-gede skal arbejde på 
nedsat timeløn, eller også skal det øvrige samfund afstå 
en del af sin levestandard til kompensation for det 
urentable arbejde. Heller ikke 
betalingsbalancesynspunkter kan begrunde, at genbrug 
skal støttes over skatterne. Skatterne skal nemlig være 
så små, at erhvervslivet kan beskæftige al dansk 
arbejdskraft konkurrencedygtigt.
20.	Landbrug
Landsbrugslovgivningen befries for alle restriktioner. 
F.eks. forbud mod sammenlægninger, påbud om 
bestemte driftsformer, bopælspligt, forbud mod 
anpartsselskabseje, hovederhvervs- og uddan-
nelseskrav m.v. Landbrug for landbrugere er en lige så 
stor urimelighed som andre krav om lukkede erhverv. 
Landbrugserhvervet skal på linie med andre erhverv i 
et frit samfund være åbent for alle, bl.a. af hensyn til 
den nødvendige kapitaltilgang. 
Gældssaneringstilskuddene udskyder pinen, men 
katastrofen bliver blot meget værre, når tilskuds-
perioden udløber, og landmanden er ældet af yder-
ligere tre eller fem års perspektivtløst knokleri.
21.	Fiskeri
Fiskefangstkvoteringspolitikken bringes til ophør, men 
internationale fredningsregler med international 
kontrol (især i gydeperioder) kan godtages.
  England må ikke udelukke sine EF-partnere fra 
fiskeri under de britiske kyster.
22.	Pengeinstitutter
Staten har formindsket bankers og sparekassers 
mulighed for at tjene samfundet bedst muligt ved dels 
at ødelægge landets økonomi, dels at pålægge dem 
udlånslofter og adskillige andre dårlige for-
anstaltninger.


23. Renten
Renten vil falde stærkt, når staten holder sine udgifter 
inden for, hvad skatterne giver den råd til, og staten 
derfor kommer ud af lånemarkedet. Renten


består jo nu om dage først og fremmest af skat + 
inflationsforventning. Når indkomstskatten, der er 
inflationsskaber nr. 1, afvikles, går renten derfor ned.


             Trafik
                                       

For at undgå spild af samfundets alt for knappe 
ressourcer er det vigtigt at komme meget nærmere til, 
at de rejsende i form af billetpriser betaler de med den 
kollektive trafik faktisk forbundne omkostninger. Og at 
de, der ikke benytter den kollektive trafik, altså ikke 
længere skal betale herfor.
24.	Trafiksikkerhed
Trafiksikkerheden sættes i spidsen ved fordelingen af 
skatteyderpenge til vejanlæg og andre færdsels-formål. 
Der dræbes og lemlæstes mange gange flere ved 
færdselsulykker end for eksempel ved vold og terror.
  Selvfølgelig kan man til enhver tid forbedre 
vejnettet. I det store og hele har Danmark imidlertid et 
brugbart vejsystem. Og med den katastrofesituation, 
som de sidste mange års finanslovsvedta-gelser har 
bragt samfundsøkonomien ud i, må vi simpelthen 
erkende, at der ikke bliver råd til omfattende vejanlæg i 
de kommende år.
25.	Broer
Staten har indtil videre ikke råd til den faste forbin-
delse over eller under Storebælt.
  Derimod ville det være meget fornuftigt, hvis der 
blev givet tilladelse til, at et privat konsortium - dansk 
eller udenlandsk - for egne midler etablerede en fast 
forbindelse mod til gengæld i en årrække at opkræve 
broafgifter. Dette ville sandsynligvis medføre, at sven-
skerne for egen regning bygger en fast Øresundsfor-
bindelse.
26.	Trafikmonopoler
SAS fratages sine monopolrettigheder. Tilsvarende 
skridt tages overfor de busmonopoler, der findes hos 
DSB og i regionale transportselskaber og overfor 
Bornholmstrafikken.
27.	Skolebus
Særlig i tyndt befolkede egne må man være op-


mærksom på at samordne almindelig busdrift med 
skolekørsel og transport til sygehusambulatorier m.v. 
m.v.
28.	Hyrevognserhvervet
Hyrevognserhvervet gøres til et frit erhverv og befries 
for kørebøger, sladreskiver, tvangsbestillings-kontorer, 
distriktsinddelinger og andre offentlige restriktioner. 
Taxaer bør motiveres til at fylde op med passagerer 
med forskellige bestemmelsessteder.
29.	Godstakster - DSB
Fjernelse af DSB's underskud sker navnlig ved be-
sparelser og forhøjelse af godstaksterne, så disse 
kommer op på sædvanligt europæisk niveau og DSB 
holder op med at give vognmændene og småskibsfarten 
skatteyderbetalt konkurrence, som det nu bl.a. sker via 
takstpolitikken for lastbilers transport med Store Bælts-
færgerne.
30.	Havne
Konkurrencen må ikke forvrides ved, at nogle havne 
direkte eller indirekte begunstiges med skat-
teydermidler. Dette synspunkt føres også frem 
internationalt - for eksempel i EF og imellem de 
nordiske stater.
31.	Luftfart
Der er indtil videre kun i meget begrænset omfang råd 
til lufthavnsudvidelser. De strengt nødvendige skal 
forretningsmæssigt betales af flyselskaberne over 
landings- og benyttelsesafgifter.
  Restriktionspolitikken opgives overfor dem, der vil 
betale, hvad det koster at bruge lufthavne, for eksempel 
til en rute Billund/London eller andre forbindelser. Når 
det benyttede materiel og piloter blot opfylder 
sikkerhedskravene, går befolkningens interesse ud på, 
at flest mulige forretningsfolk konkurrerer på livet løs 
såvel om passagererne som om godstransport.
  

             Energi
                                       

Stor, sikker og billigst mulig energitilførsel er enormt 
vigtig. For tiden er vi desværre stærkt afhængige af et 
mindre antal olielandes priser og le-


veringspolitik. Det er derfor en statsopgave at sikre 
olielagre i Danmark til mindst 3 måneders behov. På 
længere sigt er der ingen grund til  pessi-
7


misme. Dels udvides kredsen af olieproducenter stærkt. 
Dels kommer der nye og bedre energikilder. Derudover 
har vi jordvarme, bølgeslag, tide-vandsudnyttelse, 
vandkraft, kul, biologiske evighedsmaskiner, biogas, 
halmfyr, vind, gas, skrald, kernekraft og meget andet at 
bygge energifremtiden på.
32. Naturgas
Det er en total misforståelse at tro, at forsyningssik-
kerheden bliver større ved statsdirigeret produktion, 
køb, transport og salg af energi, og derfor bør DONG 
A/S likvideres. Forøvrigt er Danmarks forsynings-
sikkerhed sikret ved vort medlemskab af IEA (Det 
internationale Energiagentur), og det kvantum energi, 
vi selv kan forsyne os med, vil blot blive trukket fra i 
vor samlede tildeling, så resultatet bliver det samme 
energimæssigt.
  Efter Fremskridtspartiets mening skal staten ikke 
deltage i efterforskning eller udvinding af olie og 
naturgas, men alene overvåge, at private producenter 
og importører overholder de nødvendige sikkerheds-
foranstaltninger.
  Venstres naturgasaftale var et fejlgreb, befolkningen 
i mange år økonomisk må lide under. Specielt da der nu 
er udsigt til, at befolkningen skal tvinges til at benytte 
naturgas, hvadenten den ønsker dette eller ej. Frem-
skridtspartiet vender sig stærkt imod alle indgreb i det 
frie forbrugsvalg, og vi frygter også, at naturgassen vil 
blive et nyt afgiftsobjekt, der igen og igen vil blive


pålagt yderligere afgifter til den næsten bundløse 
statskasse.
33.	Atomkraft
Kernekraft er den eneste nye energikilde, som 
nogenlunde hurtigt kan aflaste den traditionelle 
energiforsyning i betydeligt omfang. Det er derfor på 
høje tid, at befolkningen træffer afgørelsen om, 
hvorvidt Danmark skal bygge kernekraftværker. Hvis 
el-værker eller andre danskere ser deres fordel i at gå 
ind i medeje af udenlandske a-kraftværker, skal det stå 
dem frit for.
34.	El-import
For at begrænse forsyningsrisiko satses på flerårige 
aftaler om import af elektricitet fra vore nabolande, 
herunder import af el, der er produceret på A-
kraftværker.
35.	Energikildeforskning
Danmark kan i forskningsmæssig henseende ikke 
hamle op med de store lande. Vore forskere må derfor 
dels virke i EF-sammenhæng, dels bygge videre på de 
erfaringer, der indhøstes i udlandet.
36.	Tvangsstyring
El-prisudvalgets og Handelsministeriets hårdhændede 
styring af el-selskaberne ophæves.
37.	Kraft-varme
Overskudsvarme bl.a. fra elværkerne bør udnyttes 
bedre.


             Skatter
                                       

Nye skatter og afgifter eller forhøjelse af bestående 
tager Fremskridtspartiet afstand fra med fire und-
tagelser: 1) Hvis de indebærer samtidige, større 
nedsættelser af andre skatter og afgifter. 2) Forure-
ningsbekæmpelsesafgifter kan indføres eller øges 
(flylandingsafgiftssatser efter støjgrad, dåseølafgift, 
o.s.v.). 3) Skatter og afgifter på tobak, spiritus og andre 
giftskatter. 4) Skatter og afgifter, der følger af EF-
medlemsskab eller andre internationale forpligtelser.
  Indkomstskatte- og kildeskattesystemet har spillet 
fallit. Indkomstskatten er vanskelig og kostbar at 
administrere og er meget ofte asocial i sin virkning 
samtidig med, at den hæmmer dansk konkurrenceevne.
  Operation »Væk med indkomstskatten« er i sig selv 
en så krævende og indgribende omformning af den 
danske samfundsøkonomi, at Folketinget, så længe den 
foregår, ret strengt må afstå fra at nedsætte satserne for 
andre urimelige afgifter og skatter eller afskaffe disse. 
At lempe skatten for een gruppe er med uændrede 
offentlige udgifter oftest det samme som at forøge den 
i forvejen for høje marginalskat for alle. Og i det 
omfang, de offentlige udgifter nedsættes, er der stort 
set ikke mere


fornuftig udformning af de skattelettelser, som herved 
muliggøres, end at forhøje indkomstskatte-
bundgrænsen.
38.	Indkomstskatten
Hurtigt bør der vedtages en lov om aftrapning over en 
syvårig periode af den almindelige indkomstskat 
gennem bundgrænseforhøjelser og om øjeblikkelig 
ophævelse af sømandsskatten og af de sidste rester af 
kapitalvindingsskatten. Disse skatter er nemlig i særlig 
grad produktionsfjendtlige og skaber derfor arbejds-
løshed og hindrer tilstrækkelig produktion til løsning af 
udlandsgældsproblemet. En urimeligt høj indkomstskat 
fremmer også »sort arbejde«.
39.	Formueskatten
Formueskattegarantierne mod skatteplyndring skal 
være lige så gode som før Karl Hjortnæs' arbejds-
pladsødelæggende attentat mod dem i december 1979.
40.	Rentefradragsretten
Så længe renteindtægter er skattepligtige, skal 
renteudgifter også være fradragsberettigede.


41.	Ægtefæller
Medhjælpende ægtefæller ligedeler skatteindkomsten. 
Formuen beskattes med halvdelen hos manden og 
halvdelen hos hustruen.
42.	Negativ skattepligtig indkomst
Negativ skattepligtig indkomst kan kræves modregnet i 
tidligere års positive skatteindtægt.
43.	Momsforhøjelse
En høj moms fremmer smugleri, andet snyderi og 
samfundsukloge omlægninger til tuskhandel og gør-
det-selv-arbejder. Men vi har ikke råd til at nedsætte 
momsen.


44.	Differentieret moms
Momsen skal være ensartet. Af praktiske grunde er det 
ikke nogen god idé at afskaffe eller nedsætte momsen 
for særlige varegrupper, som f.eks. mad, medicin, 
byggeri, bøger, musikinstrumenter, sikkerhedsudstyr, 
brugte varer eller hotelophold.
45.	Momsregnskab
De ca. 375.000 momspligtige skal i 5 år gemme ind-
købsbilag vedrørende indgående moms. Momspligtigt 
salg skal registreres på kasseapparater, fortløbende 
nummererede fakturaer eller andet kontrolbart 
materiale. Derimod fjernes pligten til at føre 
momsregnskab. Staten foretager løbende stikprøve-
kontrol.


        Faste ejendomme
                          

Ejerglæde inspirerer til livslykke og virkelyst. Den 
private ejendomsret tilskynder den enkelte til at strenge 
sig an og udvise initiativer. Privatejendomsretten er 
ifølge al historisk erfaring den eneste effektive 
modvægt mod, at statsmagten ved vilkårlighed og 
overgreb breder sig ud over alle grænser under 
planøkonomiens grusomme fane. Den er det 
nødvendige grundlag for, at produktionen kan udvikle 
sig så effektivt i den internationale konkurrence, som 
landets fortvivlede situation nødvendiggør. Derfor skal 
grundlovens ejendomsretsregel efter 65 års pause påny 
tages alvorligt.
  En lang række af de love, der regulerer anvendelsen 
af de faste ejendomme, bærer meget tydeligt præg af 
først og fremmest at være udformet af 
administratorerne for at udvide deres magt og for at 
afværge, at deres arbejde bliver besværliggjort af, at 
den enkelte ejer uærbødigt kan pukke på alskens 
rettigheder.
46.	Ejendomsretten
Enhver ejer af fast ejendom skal kunne bruge denne til 
hvad som helst indenfor de rammer, der afstikkes af 
forureningslovgivningen, sikkerhedsforskrifter, 
fredningsbestemmelser og kontraktmæssige 
forpligtelser.
47.	Planlovene
By- og landzoneloven samt lovene om lands-, regions- 
og kommunalplanlægning kvæler langsomt 
udviklingen. Lovene skal derfor mildnes, så udvikling 
igen kan finde sted - også i landområderne. Naturligvis 
bliver resultatet heraf ikke urimeligt fritliggende 
byggeri. Det ville være selvplageri med de formidable 
udgifter til veje, kloakering og forsyningsledninger, 
bygherrerne ville påføre sig selv. Råstoflovgivningens 
mange restriktioner reduceres. Naturfredning og 
bygningsfredning begrænses.


48.	Sommerhuse
Hvis sommerhusfamilierne vil bo i deres sommerhuse 
om vinteren, skal offentlige myndigheder ikke have lov 
til at hindre dem i det.
49.	Kystsikring
Det er en statsopgave at hindre, at naturelementerne 
gør Danmark mindre.
50.	Boligregisteret
Tinglysningskontorer, Miljøministeriet, de kommunale 
tekniske forvaltninger og andre offentlige myndigheder 
udskriver på EDB alle de oplysninger, de har om hver 
enkelt ejendom. Disse tilstilles i kopi ejeren. Denne 
kan gøre indsigelse, såfremt han mener, at nogle af 
oplysningerne er forkerte.
51.	Udstykning
Udstykning sker ved, at ejendommens ejer giver 
meddelelse herom til tinglysningskontoret og betaler 
8000 kr. i gebyr for hver ejendom. Matrikeldirektoratet 
kan herefter nedlægges.
52.	Forurening
Principielt må den, der forurener, selv bære de fulde 
omkostninger ved at rydde op efter sig; men i praksis 
kommer man i lang tid ikke uden om, at kampen mod 
røg, støj og møg vil koste mere offentlig administration 
og flere skatteyderpenge, når miljøredningen skal 
gennemføres med påkrævet hurtighed. Især må der 
sættes ind mod giftstoffer og langsomt nedbrydelige 
kemiske forbindelser i naturen. Livet i have, vandløb 
og søer må ikke dræbes, men miljøfolkene skal ikke 
have lov til at genere erhvervsfolk eller andre.
9


Folketinget har siden 1951 forkvaklet og umyndiggjort 
boligområdet. Målet må være at boligens pris 
bestemmes af udbud og efterspørgsel, altså af størrelse, 
kvalitet og beliggenhed og ikke - som i dag -af 
tilfældigheder, støtteordninger og restriktioner. 
Selvfølgelig vil der i boligmassen altid være noget, 
som er utilfredsstillende sammenlignet med gennem-
snittet. Men den danske boligstandard er nu så fin, at 
der ikke i den katastrofale statsøkonomi anno 1984 er 
plads til skatteyderbetalte boligtilskud.
53.	Privat byggeri
Nu om dage er tid- og pengekrævende papirartisteri en 
tvungen del af al husbygning. Det skal fjernes - bortset 
fra absolut påkrævede bygningstekniske forskrifter. Fri 
konkurrence sikrer, at byggeriet afpasses efter 
behovene og efter de økonomiske forudsætninger, der 
er til stede i samfundet. Det vil betyde, at den enkelte 
bolig opføres, så den svarer til, hvad borgerne ønsker 
og kan overkomme økonomisk.
54.	Socialt byggeri
Den umådeholdne milliardtilskud til de socialdemo-
kratiske pamper-bolig-selskaber har forkludret og 
fordyret byggeriet og er derfor en hovedårsag til 
boligproblemerne.
  Alle skatteydertilskud til disse såkaldte sociale 
boligselskaber afskaffes over en kort periode. Sel-
skaberne bliver herefter nok nødt til at sælge titusindvis 
af deres lejligheder til nutidens virkeligt sociale 
boligform, ejerlejligheder. Lejerbeskyttelse mod 
opsigelse bevares i eksisterende lejemål.
55.	Ejerlejligheder
Ejerlejligheder ligestilles med parcelhuse - også for 
såvidt angår standardfradrag. De lovmæssige 
begrænsninger i adgangen til ud-


stykning i ejerlejligheder ophæves straks med virkning 
for alle landets ejendomme.
56.	Huslejen
Lejen frigives over en periode på 2-3 år, men med 
uopsigelighedsregler i bestående lejemål.
57.	Boligsikring
Den gældende boligsikringsordning har fordyret 
nybyggeriet meget betydeligt, fordi specielt de sociale 
boligselskaber ikke har anlagt almindelige 
lønsomhedsbetragtninger ved projektering og gen-
nemførelse af byggeri, men har disponeret ud fra, at 
byggeriet gerne må koste væsentligt mere, end lejerne 
kan betale.
  Boligstøtte skal gives til mennesker. Ikke til mur-
sten. Det betyder, at boligstøtte skal udbetales over 
socialforvaltningen, og at de generelle boligsik-
ringsregler kun kommer til at gælde for pensionister. 
De har ofte i lang tid boet i en bestemt bolig, har særlig 
svært ved at flytte og har ikke mulighed for selv at øge 
deres indkomst, så de uden støtte kan klare boligens 
pris.
58.	Finansiering
Det traditionelt meget effektive danske realkredit-
system har de gamle partier delvist ødelagt. Lånelofter, 
kreditbegrænsninger, særbegunstigelser og 
undtagelsesbestemmelser klistret på undtagelsesbe-
stemmelser har gjort realkreditten til en politisk 
kastebold. Realkreditinstitutterne skal derfor - uden 
indblanding fra politikere og Nationalbank - selv 
afgøre på hvilket grundlag og i hvilket omfang, de vil 
foretage udlån. Hvemsomhelst skal kunne drive 
kreditforeningsvirksomhed som hun eller han ønsker 
og magter.
59.	Boliglovene
Boliglovgivningen forenkles. Lovstoffet kan på dette 
område uden skade begrænses med over 90°7o.


           Socialpolitik
                                

Sociale formål dækker det dyreste enkeltområde blandt 
de offentlige udgifter. Fremskridtspartiet er enig i, at 
skatteyderne uden fedteri skal betale til dem, der har 
hjælp behov. Men de mange millioner kroner, som det 
nuværende systems administra-tionskolos opæder, skal 
nedskæres drastisk.
  Hurtig hjælp er mangedobbelt hjælp. Bureaukratisk 
hjælp er langsom hjælp og derfor ofte dårlig hjælp. 
Bureaukratiet forvolder sociale tilfælde og ikke den 
påståede sociale fremgang.
  

Det høje skattetryk er til en vis grad årsagen hertil. 
Hvor mange i gamle dage privat var behjælpelige, orker 
de enkelte ikke nu om dage at bistå, når de skatteplages 
og -pines. Og når man mishandles af skattevæsenet, 
fordamper hæmningerne mod at belaste 
socialadministrationen. Begge forhold er uønskede 
udviklinger. De hænger i nogen grad sammen med, at 
skattetrykket (og en elendig arbejdsløshedslovgivning) 
har jaget kvinderne ud på arbejdsmarkedet. Da 
indtægtsskatten ikke var


nogen særlig byrde, levede familien af een indtægt 
(mandens). Nu om dage må den leve af to halve, og 
kvinderne har derfor ikke mere overskud til at hjælpe, 
hvor der i omgivelserne er hjælp behov. Alt dette har så 
ulykkeligvis spoleret den almindelige indstilling. Langt 
de fleste har i dag en helt anden holdning end i tidligere 
generationer. Det er bekvemmere for den enkelte blot 
at vige udenom selv at yde solidarisk venne-, nabo- og 
familiehjælp og henvise til, at det må det offentlige 
virkelig tage sig af. Tidligere tiders medleven er i vor 
epokes fortravlede hverdage blevet til isolation - 
undertiden endda skadefrohed - overfor andres 
problemer.
  Hvor god en sociallov, vi får i Danmark, hænger 
ikke på en strid mellem »gode viljer« og »asociale 
reaktionære«. Udslagsgivende er, hvor fornuftig en 
økonomisk politik der bliver ført. Den afgør råt og 
brutalt, hvor meget der bliver mulighed for på noget 
længere sigt. Hvadenten man kan lide det eller ej, 
undgår man ikke i det levende liv at godtage, at hvad 
stat, amt og kommune kan yde til sociale formål 
bestemmes af, hvor meget dansk produktionsliv 
fremstiller.
  Og de samme penge kan ikke bruges to gange. De 
midler, der er brugt f.eks. til U-lande eller kulturstøtte, 
kan ikke anvendes til at hjælpe handicappede eller 
ældre. Også indenfor socialområdet må man selvsagt 
være påpasselig for at få pengene derhen, hvor der 
virkelig er trang til dem. Man må stærkt modvirke, at 
Danmark udvikler sig til et snylterparadis, hvor de 
fiffige i årevis lever i luksus på bekostning af de 
medborgere, som knokler dag ud og dag ind.
60.	Folkepension
Folkepensionen er ikke fulgt med velstandsudvik-
lingen. Folkepensionen skal være ens for alle og loven 
om folkepension bør være letforståelig for alle. Den må 
ikke straffe ægteskab eller den, der gør en ekstra 
indsats. Ventetillægsordninger er umoralske.
61.	De offentligt ansattes pension
Efter en overgangsperiode skal offentligt ansatte have 
pensionsvilkår som andre. Ligestillingen skal også 
gælde folketingsmænd, borgmestre, ministre, 
balletdansere og militærpersoner.
  Nuværende og umiddelbart forestående tjeneste-
mandspensioner bevares med samme nettobeløb som 
nu.
62.	Førtidspensionering
Efterløn o.l. nedsætter ikke arbejdsløsheden. Den skal 
ikke begunstige offentligt ansatte eller andre 
særgrupper, men alene ydes på grundlag af, om den 
pågældende er for nedslidt til at fortsætte i arbejdslivet.
63.	Invalidepension
Invalidepensionsreglerne ændres, så der kommer 
sagsafgørelse inden 2 uger.
  

Invalidepensionen bør i vidt omfang være åre-
målspension. Det må påses, at invalidepension ikke 
gives til arbejdsduelige personer, men at disse henvises 
til at tage arbejde. Og de skal have let ved at få arbejde 
ved, at der føres en overbeskæftigelsespolitik, og at 
handicappede får forret til arbejdspladser, de kan klare.
64.	Sygeløn
Det offentlige overtager pligten til at udbetale syge-
dagpenge efter 5 sygedage. Lønmodtageren betaler de 
to første dage, mens arbejdsgiveren betaler de følgende 
3 sygedage. Hovedsynspunktet må altså være, at 
arbejdsgiveren alene skal betale vederlag for den 
arbejdskraft, han køber. Når arbejdskraften på grund af 
sygdom ikke er tilstede, er dens betaling en sag for 
samfundets socialsystem - ikke for den arbejdsgiver, 
som typisk også skades af sygdomsfraværet.
  Reglerne bliver ens for alle - hvadenten de arbejder 
hos det offentlige eller i privat virksomhed, er 
lønmodtagere eller selvstændige næringsdrivende.
65.	Det almindelige sociale sikkerhedsnet
De, som har individuel hjælp behov, skal have bistand 
tilpasset deres situation og ikke på baggrund af 
lovparagraffer og cirkulærer.
  Afgørelserne træffes af bistandskonsulenter, der 
arbejder i de bistandssøgendes eget miljø.
  Bistandskonsulenterne virker suverænt indenfor det 
enkelte sikringsvagtsdistrikt. De får rigelige midler til 
rådighed. Deres afgørelser kan indankes for højere 
myndighed. Bistandskonsulenterne samarbejder med 
distriktets læger og lægespecialister, med hospitalerne, 
skolerne og institutioner, og påser også, at de 
bistandssøgende visiteres over til de almindelige 
sikringsordninger på de forskellige felter 
(sygedagpenge, arbejdsløshedserstatning, særforsorg 
o.s.v.).
66.	Socialindkomst
Socialindkomstlovgivningen ophæves, fordi det er 
fejlagtigt at tro, at den enkeltes sociale behov kan 
udfindes gennem eet tal, som EDB-maskinerne udspyr 
for ham og betegner som hans socialindkomst.
67.	Adoption
Ægtefæller, der begge er mellem 25 og 50 år, skal 
kunne adoptere børn uden de omfattende papirfor-
maliteter, der nu er knyttet til alle adoptionssager.
68.	Daginstitutioner
Daginstitutioner overgår i vidt omfang fra at være 
offentlige institutioner til små private børnehaver og 
private hjem, så hensynet til børnene sættes over 
hensynet til BUPL og BUPL's politiske indoktrinering. 
Det skal ikke længere være mindre fordelagtigt, at en 
af forældrene passer børnene, end at de begge har 
erhvervsarbejde og overlader samfundet at tage sig af 
børnepasningen.


69.	Børnetilskud
Som led i afviklingen af indkomstskatten afskaffes de 
almindelige børnetilskud.
70.	Børnehjem
Børn bør vokse op i almindelige hjem. Derfor fore-
trækkes adoptioner og plejeforhold fremfor børnehjem. 
Tvangsfjernelsernes antal begrænses således, og 
forældrenes retsgarantier styrkes. Slægtninge og 
familiens venner skal normalt foretrækkes som 
plejeforældre fremfor socialforvaltningens folk og deres 
venner.


71. Abort
I Fremskridtspartiet mener vi, at frivillig, ikke-læge-ligt 
indikeret abort er en privatsag, og derfor skal indgrebet 
også betales af den enkelte. Kun i absolut socialt 
betingede forhold kan det komme på tale, at indgrebet 
skal dækkes af det offentlige.
  Aborter skal kunne foretages ambulant af special-
læge inden 9. svangerskabsuge, men skal ellers fore-
tages på sygehuse. Forøvrigt mener vi i Fremskridt-
spartiet, at det - med de gode præventionsmidler, der er 
- er helt uacceptabelt, at der herhjemme foretages godt 
20.000 aborter årligt.
  

         Sundheds-sikring
                          

Statens vigtigste opgave er at skabe så gode rammer for 
mennesketilværelsen som muligt. Og intet er her så 
vigtigt, som at sygdom ikke hindrer den enkelte i at 
udfolde sig. Ingen kan på forhånd vide, om hans liv 
kommer til at forløbe lykkeligt, uden at han i særlig 
grad får brug for sunhedshjælp, eller om han bliver 
ramt hårdt af sygdommens byrder. De danske 
erfaringer godtgør entydigt, at problemerne på dette 
område løses mest hensigtsmæssigt for hele 
befolkningen ved at lade de offentlige kasser betale. I 
vor tid er der virkelige fremskridt forbundet med at 
bruge penge på sygdomsbekæmpelse takket være de 
videnskabelige kæmpefremskridt, som konstant og hele 
tiden gøres. I lægevidenskaben. I medicinalindustrien. I 
teknologien.
  Mulighederne er så mangfoldige, at der ikke er råd 
til at betale for dem alle. Så skulle skatteyderne til 
sygdomsbekæmpelse alene betale langt mere end en 
billion kroner om året. Altså mange gange na-
tionalproduktet. Og sundhedssektoren skulle 
beskæftige adskillige hundrede tusinde mennesker. 
Dette kan jo simpelthen ikke lade sig gøre. Politikerne 
må derfor træffe mange valg. Det har man ulykkeligvis 
forsømt at erkende. I stedet har man klamret sig til det 
økonomisk aldeles uigennemførlige boulevardblad-
popstandpunkt, at når det drejer sig om 
sundhedssektoren, må man aldrig tale om at spare på 
kroner og øre. Denne lukken øjnene for realiteterne har 
selvsagt ikke bevirket, at der ikke er blevet valgt og 
vraget. Men at det er blevet tilfældigheder og 
usagligheder, der har styret udviklingen i stedet for, at 
denne er blevet tilrettelagt på grundlag af den 
indgående debat, som området fortjener såvel efter sin 
helt centrale placering som efter størrelsen af de 
multimilliard-skat-tebeløb, det drejer sig om.
72. Forebyggelse
Grundsætning nummer eet indenfor sundhedssektoren 
må være: At forebygge er bedre end at syg-
domsbehandle - endsige at måtte nøjes med at 
opbevare og smålindre, fordi den fase forlængst er 
passeret, hvor helbredelse er mulig.


73.Idræt
Idrætten overtager Dansk Tipstjeneste.
74.	Sygehusvæsenet
Mindre lokale sygehuse foretrækkes til behandling af 
de patienter, hvis sygdom ikke kræver ganske speciel 
indsats. Nedlæggelse af mindre sygehusenheder skal 
derfor kun finde sted aldeles undtagelsesvist.
  Hvordan specialapparatur og speciallægebemanding 
skal fordeles ud over landets sygehuse, afgøres af 
staten.
  Sygehusvæsenet skal omfatte behandling af alle 
fysiske og psykiske lidelser, herunder også den 
nuværende særforsorg og behandling af alkoholisme 
og narkomani.
75.	Det lokale sundhedsvæsen
Det er en forkert opfattelse at tro, at al sygdoms-
bekæmpelse skal centreres om indlæggelse på syge-
huse. Det vil være rigtigt at lægge mange flere mindre 
og mellemstore opgaver ud til de praktiserende læger 
og speciallæger - gerne organiseret i lægehuse med 
både polyklinikker og specialklinik-ker.
76.	Plejehjem og Hjemmepleje
Ved ændringer i bistandslovgivningen tilskyndes til 
oprettelse af flere private plejehjem. Herved frigøres 
hospitalspladser. Målet er menneskevenlige privathjem 
i stedet for embedsmandsregerede, uøkonomiske 
institutioner. Plejehjem aflastes ved statsstøtte til 
hjemmehjælp, familiepleje, madud-
bringningsordninger og beskyttede boliger med kol-
lektivservice. Svageliges hjem udrustes efter ønske med 
teleovervågnings- og tilkaldeapparatur. - Et korps af 
sygeplejersker m.v. skal være på vagt hele døgnet, så 
de ældre og syge øjeblikkeligt kan hjælpes i deres 
hjem, når der melder sig behov derfor, ganske som vi 
har brandvæsener på konstant vagt, når det er materielle 
goder, der skal beskyttes.


77. Narkomaner
I skolerne underrettes udførligt og realistisk om, hvor 
forfærdeligt det er at bruge narkotika.
  Narkomaner henføres under epidemiloven, og de 
behandles med en fast og bestemt lægeligt styret 
afvænning. Hertil bliver det nødvendigt med nye 
særinstitutioner.
  

Der sker registrering af narkomaner, og enhver, der 
er under mistanke for at være narkoman, skal kunne 
underkastes dopingprøve o.l.
  Forhandlere (dødens købmænd) indsættes til isoleret 
afsoning. Hash og anden narkotika må ikke forekomme 
i danske fængsler.
  

           Uddannelse
                                 

Elever er elever, fordi de ikke er udlærte. Derfor er det 
et fejlsyn at tro, at de på uddannelsesinstitutionerne skal 
have medbestemmelsesret. Tværtimod må de styres og 
ledes af dem, der har erfaringer for, hvordan 
uddannelsestiden mest effektivt udnyttes.
78. Folkeskolen
Børnene er forældrenes, ikke samfundets. Skolen skal 
derfor være forældrestyret - hver skole som en 
selvstændig enhed.
  For at undgå statsdirigeret ensrettethed og for at 
motivere forældrekredsen til aktivitet, er det pragtfuldt 
med stor udbredelse af private folkeskoler. De skal 
have månedlige statstilskud efter elevtal. Tilskuddet pr. 
elev fastsættes til gennemsnitsudgif-ten pr. elev i den 
offentlige folkeskole.
  Undervisningspligten omfatter en otteårig periode, 
herunder tiden fra bartnets 7 års fødselsdag til det 14. 
år. Skatteyderfinansiering sker også for 9.-12. 
undervisningsklasse, men tvangsskole-gang er et 
helvede for mange i den aldersgruppe, og dermed gør 
de det også vanskeligt for kammeraterne.
  Den offentlige folkeskoles hovedformål er at 
bibringe børnene sunde arbejdsvaner og nyttige 
grundkundskaber. Vigtigst er det, at eleverne lærer at 
læse, regne og skrive forståeligt. Næst derefter kommer 
(en tidligt påbegyndt) undervisning i fremmedsprog 
(engelsk fra tredie klasse, tysk fra femte).
  Eksamensvæsenets karaktergivning og hjemme-
lektielæsning i traditionel form genindføres. At fratage 
børnene disse arbejdsmotiverende udfordringer var at 
gøre dem bjørnetjenester.
  Fremskridtspartiet vil genindføre mellemskole-og 
realeksamen og afskaffe de udelte klasser for børn i 12-
17 års alderen. Den tvungne samlæsning indebærer, at 
de tungeste elever falder af i svinget, og de bogligt 
begavede elever svigtes, så undervisningen let bliver en 
gang makværk til skade for alle. Det fører igen til 
udbredt utilfredshed og dårligt skoleklima.
  Skolen skal dygtiggøre børnene mest muligt. Ikke 
gøre dem lige dumme.
  Kristendomsundervisning tilrettelægges såvidt 
muligt efter ønsker fra majoriteten af forældre til børn i 
den pågældende klasse. Det samme gælder


seksualundervisning og andre kontroversielle fag. 
Forældre skal frit kunne få deres børn fritaget fra at 
overvære undervisningen deri.
  Marxmissioneringen og anden indoktrinering fjernes 
fra skolen og alle andre offentlige institutioner. Der 
skal være en sådan disciplin, at hærværk, vold, 
mobbing og uopdragenheder forsvinder.
79.	Lærlinge
De elever, der ønsker en praktisk uddannelse indenfor 
håndværk, landbrug, industri eller servicefag m.v., skal 
hurtigst muligt efter skoletidens ophør prøve praktisk 
arbejde og bruge deres hænder og kræfter. I de fleste 
fag er det uheldigt i stedet at sende dem ud i en boglig 
eller halvboglig uddannelse.
  Forøvrigt skal de enkelte erhvervsbrancher selv 
tilrettelægge, planlægge og finansiere deres egne 
uddannelsessystemer uden statens indblanding, men 
sålænge vi har vidtgående offentligt virke på området, 
går Fremskridtspartiet ind i detailafgørelser for at 
fremme de virkeligt produktive uddannelser og for at 
fjerne det blankettyranni, som har bredt sig, også når 
virksomheder skal tage unge i lære.
80.	Gymnasiet og HF
De unge, som er bogligt begavede, vælger naturligt 
gymnasiet som grundlag for et videre studieforløb, men 
Fremskridtspartiet ønsker adgangskriterierne til 
Gymnasiet og HF skærpet betydeligt. Afgørende skal 
være opnået eksamensresultat og anbefaling fra den 
afgivende skole. Studentereksamen gøres sværere, så 
der i det videre uddannelsesforløb er mulighed for en 
generel højnelse af det danske uddannelsesniveau. 
Dette er en forudsætning for, at Danmark fremover kan 
hævde sig bedre i international konkurrence.
  Samtlige offentlige gymnasier bør være statsskoler.
81.	Videregående uddannelser
Det er ulykkelige vilkår, arbejdsløshedsprognoserne 
stiller vore unge i udsigt. Ikke blot de, der allerede er 
under uddannelse på vore højere uddannelses-
institutioner, men også de unge, der skal vælge erhverv, 
er usikre, fordi de ved, at der er stor risiko for, at den 
lange og kostbare uddannelse, de har påbegyndt eller 
ønsker at gå i gang med, fører direkte ud i 
arbejdsløshed.
  

Trods den adgangsbegrænsning, Folketinget har 
vedtaget viser beregningerne, at der i årene fremover 
vil være over 100.000 højtuddannede akademikere 
uden beskæftigelse. .
  Selv om man forestillede sig, at man i en årrække 
fuldstændigt standsede tilgangen til de videregående 
uddannelser, ville overskuddet af langvarigt uddannede 
alligevel vokse på grund af det store antal unge, der 
allerede i dag befinder sig i denne del af 
uddannelsessystemet. Det er de barske kendsgerninger, 
som tydeligt afspejler, hvor fundamentalt fejlagtig en 
uddannelsespolitik, Danmark har ført i de senere år.
  Den uddannelsespolitik, der føres, er forbryderisk, 
fordi der ikke er balance mellem udgifterne til 
uddannelsesforbruget og de indtægter, vort erhvervsliv 
har mulighed for at skabe. Det er en kendsgerning, der 
tydeligt afspejles i Danmarks stigende gældsætning og 
stigende betalingsbalance-underskud. De uhæmmede 
udgifter til uddannelsesforbruget er medvirkende til at 
øge omkostningsniveauet, så vor konkurrenceevne 
yderligere forringes på bekostning af etablering af nye 
arbejdspladser i produktionsvirksomheder.
  Opretholdelsen og udbygningen af 6 universiteter er 
for stor en bekostning og belastning for vort samfund i 
betragtning af landets størrelse og ressourcer.
  Roskilde Universitetscenter og Aalborg Universi-
tetscenter nedlægges og planer om et sydjysk uni-
versitetscenter opgives. Der foretages en væsentlig 
begrænsning af universiteternes tilbudsfag, idet 
specielle uddannelser henvises til udenlandske uni-
versiteter, hvor der selvsagt kan tilbydes en højere 
kvalitet end opnåeligt i et lille land.
82. Universiteternes styrelse
For at hæve det faglige niveau foreslår Fremskridts-
partiet følgende ændringer i den styrelseslov, som blev 
vedtaget før Fremskridtspartiet kom i Folketinget:



  1.	Studenterindflydelsen begrænses stærkt og der 
sættes en stopper for politiseringen på de højere 
læreanstalter. Skatteydertilskud skal ikke længere ydes 
til studenterråd.
  2.	Der åbnes mulighed for at indsætte repræsentanter 
for erhverv og organisationer i de styrende organer. 
Dette vil uden tvivl give et vældigt bidrag til at mindske 
afstanden mellem på den ene side de højere 
læreanstalter og på den anden side det danske samfund 
og erhvervslivet.
  3.	Undervisningsministeren skal med ansvar 
overfor Folketinget aktivt sørge for, at de bevilgede 
milliardbeløb til videregående uddannelse og 
forskning fordeles og anvendes fornuftigt.
83.	Forskning
Videnskabeligt forskningsarbejde udføres i langt højere 
grad end nu som kontraktforskning - altså på grundlag 
af aftaler mellem læreanstalten og et erhvervsliv, som 
viser en sådan interesse for et projekt, at det er villigt til 
at bekoste det. Vi vil afskaffe den almindelige norm 
for, hvordan den højere undervisnings lærere skal 
fordele deres tid på undervisning, forskning og 
administration. Nogle egner sig bedre til det ene end 
andre.
84.	Fritidsundervisning
En af årsagerne til de stærkt stigende offentlige udgifter 
er det såkaldte »gratisprincip«, d.v.s. at det offentlige 
stiller en række ydelser til rådighed for borgerne, enten 
helt gratis eller mod en nærmest symbolsk betaling, der 
hverken helt eller halvt dækker omkostningerne.
  Fremskridtspartiet foreslår, at borgerne får lov til at 
beholde deres egen indtjening indkomstskattefrit og 
derefter selv betaler flere af egne udgifter, herunder det 
meste af fritidsundervisningen. Vil man skabe orden i 
Danmarks økonomi, er dette nødvendigt.
  

            Kulturlivet
                                   

Levende og inspirerende åndsliv skabes ved egen 
indsats. Ikke gennem statstyre og offentlige tilskud til 
dem, som er magthaverne velbehagelige.
  Heraf følger bl.a., at Statens Kunstfond nedlægges, 
og at filmproduktion ikke skal være en statsopgave. 
Den nuværende kurs har ført til, at de, der ikke har råd, 
fattiggøres yderligere ved via skattebilletten at blive 
tvunget til at betale for teaterbesøg og andre 
fritidsinteresser for dem, der er bedre stillet.
  Staten skal stoppe med at forkæle det publikums-
uforståelige og med at underlødighedsstemple fol-
kekultur. Skatteyderbetalt kulturstøtte må ikke kunne 
udnyttes til fremme af politiske særsynspunkter, f.eks. 
ikke som våben i klassekampen.
1  A


85.	Religion og moral
Fremskridtspartiets etik og livsholdning bygger på vor 
kristne kulturarv.
Kirken frigøres fra statslig styring.
Religion og moral er den enkeltes privatsag.
86.	Ophavsret
Ophavsretssystemet er gået over gevind og er forældet i 
sin grundopbygning. Det hæmmer urimeligt 
livsudfoldelse for den almindelige borger og skal derfor 
nygennemtænkes med henblik på nedtrapning.
87.	Biblioteker
Bibliotekerne dækker ikke længere så store sociale
  

Trods den adgangsbegrænsning, Folketinget har 
vedtaget viser beregningerne, at der i årene fremover 
vil være over 100.000 højtuddannede akademikere 
uden beskæftigelse. .
  Selv om man forestillede sig, at man i en årrække 
fuldstændigt standsede tilgangen til de videregående 
uddannelser, ville overskuddet af langvarigt uddannede 
alligevel vokse på grund af det store antal unge, der 
allerede i dag befinder sig i denne del af 
uddannelsessystemet. Det er de barske kendsgerninger, 
som tydeligt afspejler, hvor fundamentalt fejlagtig en 
uddannelsespolitik, Danmark har ført i de senere år.
  Den uddannelsespolitik, der føres, er forbryderisk, 
fordi der ikke er balance mellem udgifterne til 
uddannelsesforbruget og de indtægter, vort erhvervsliv 
har mulighed for at skabe. Det er en kendsgerning, der 
tydeligt afspejles i Danmarks stigende gældsætning og 
stigende betalingsbalance-underskud. De uhæmmede 
udgifter til uddannelsesforbruget er medvirkende til at 
øge omkostningsniveauet, så vor konkurrenceevne 
yderligere forringes på bekostning af etablering af nye 
arbejdspladser i produktionsvirksomheder.
  Opretholdelsen og udbygningen af 6 universiteter er 
for stor en bekostning og belastning for vort samfund i 
betragtning af landets størrelse og ressourcer.
  Roskilde Universitetscenter og Aalborg Universi-
tetscenter nedlægges og planer om et sydjysk uni-
versitetscenter opgives. Der foretages en væsentlig 
begrænsning af universiteternes tilbudsfag, idet 
specielle uddannelser henvises til udenlandske uni-
versiteter, hvor der selvsagt kan tilbydes en højere 
kvalitet end opnåeligt i et lille land.
82. Universiteternes styrelse
For at hæve det faglige niveau foreslår Fremskridts-
partiet følgende ændringer i den styrelseslov, som blev 
vedtaget før Fremskridtspartiet kom i Folketinget:



  3.	Studenterindflydelsen begrænses stærkt og der 
sættes en stopper for politiseringen på de højere 
læreanstalter. Skatteydertilskud skal ikke længere ydes 
til studenterråd.
  4.	Der åbnes mulighed for at indsætte repræsentanter 
for erhverv og organisationer i de styrende organer. 
Dette vil uden tvivl give et vældigt bidrag til at mindske 
afstanden mellem på den ene side de højere 
læreanstalter og på den anden side det danske samfund 
og erhvervslivet.
  3.	Undervisningsministeren skal med ansvar 
overfor Folketinget aktivt sørge for, at de bevilgede 
milliardbeløb til videregående uddannelse og 
forskning fordeles og anvendes fornuftigt.
83.	Forskning
Videnskabeligt forskningsarbejde udføres i langt højere 
grad end nu som kontraktforskning - altså på grundlag 
af aftaler mellem læreanstalten og et erhvervsliv, som 
viser en sådan interesse for et projekt, at det er villigt til 
at bekoste det. Vi vil afskaffe den almindelige norm 
for, hvordan den højere undervisnings lærere skal 
fordele deres tid på undervisning, forskning og 
administration. Nogle egner sig bedre til det ene end 
andre.
84.	Fritidsundervisning
En af årsagerne til de stærkt stigende offentlige udgifter 
er det såkaldte »gratisprincip«, d.v.s. at det offentlige 
stiller en række ydelser til rådighed for borgerne, enten 
helt gratis eller mod en nærmest symbolsk betaling, der 
hverken helt eller halvt dækker omkostningerne.
  Fremskridtspartiet foreslår, at borgerne får lov til at 
beholde deres egen indtjening indkomstskattefrit og 
derefter selv betaler flere af egne udgifter, herunder det 
meste af fritidsundervisningen. Vil man skabe orden i 
Danmarks økonomi, er dette nødvendigt.
  

            Kulturlivet
                                   

Levende og inspirerende åndsliv skabes ved egen 
indsats. Ikke gennem statstyre og offentlige tilskud til 
dem, som er magthaverne velbehagelige.
  Heraf følger bl.a., at Statens Kunstfond nedlægges, 
og at filmproduktion ikke skal være en statsopgave. 
Den nuværende kurs har ført til, at de, der ikke har råd, 
fattiggøres yderligere ved via skattebilletten at blive 
tvunget til at betale for teaterbesøg og andre 
fritidsinteresser for dem, der er bedre stillet.
  Staten skal stoppe med at forkæle det publikums-
uforståelige og med at underlødighedsstemple fol-
kekultur. Skatteyderbetalt kulturstøtte må ikke kunne 
udnyttes til fremme af politiske særsynspunkter, f.eks. 
ikke som våben i klassekampen.
1  A


85.	Religion og moral
Fremskridtspartiets etik og livsholdning bygger på vor 
kristne kulturarv.
Kirken frigøres fra statslig styring.
Religion og moral er den enkeltes privatsag.
86.	Ophavsret
Ophavsretssystemet er gået over gevind og er forældet 
i sin grundopbygning. Det hæmmer urimeligt 
livsudfoldelse for den almindelige borger og skal 
derfor nygennemtænkes med henblik på nedtrapning.
87.	Biblioteker
Bibliotekerne dækker ikke længere så store sociale


98.	Kongedømmet
Monarkiet bevares.
99.	Grundlovsændringer
Der skal ikke bruges kræfter til at gå i gang med nogen 
grundlovsrevision sålænge vi ikke er kommet et langt 
stykke frem i kampen mod de tre kriseskyldige 
samfundsundermineringer: Indkomstskatten, 
bureaukratiet og lovjungleriet.
100.	Folkeafstemninger
Besværlighederne med folkeafstemninger bliver stadig 
mindre og mindre. TV og Radio har udviklet enorme 
muligheder for hurtig og alsidig information til 
borgerne.
  Disse har fået bedre uddannelse og bedre trafikale 
muligheder for at komme til afstemningsstederne. Den 
tekniske gennemførelse af hyppige ja/nej afstemninger 
kan ordnes overkommeligt ved installation af EDB-
terminaler på posthuse og ved, at den enkelte 
afstemning strækkes over en halv snes dage. I en 
længere årrække fremover kan der dog næppe uden 
tilbageslag for tanken om det direkte demokrati 
afholdes mere end højst tre-fire landsomfattende 
folkeafstemninger årligt. Altså udover lokale 
beboerafstemninger, der også bør blive almindelige.
101.	Opløsningsretten
Det er farligt for demokratiet, at retten til udskrivelse 
af folketingsvalg ligger hos statsministeren. Erfaringen 
viser, at denne ret så at sige altid udnyttes i snævert 
partiegoistisk øjemed. Retten ligger bedre i 
Folketingets eller dronningens hænder.
102.	Folketinget
Udenfor folkeafstemningssituationer er Folketinget 
landets øverste myndighed, som organisationer, 
administration, domstole, selvejende institutioner og 
alle andre underordnes.
  Men myndigheden bør udøves, så den enkelte opnår    
langt    større    frihed    -    personligt    og økonomisk.
103.	Folketingsudvalg
Møder i Folketingets udvalg bør normalt være åbne for 
offentligheden. I dag er samtlige møder lukkede. 
Fremskridtspartiets gruppemøder, der næsten altid er 
åbne for offentligheden, er et værdifuldt forbillede.
  Udvalgene skal kunne indkalde både embedsmænd 
og andre til høringer.
104.	Lovkontor
Justitsministeriets lovkontor flyttes over til Folke-
tinget,    så    ikke    kun    regeringen,    men    alle


folketingsmedlemmer kan benytte dette serviceorgan.
105.	Spærregrænse
Statsfavoriseringen af nogle partier fremfor andre er 
utilstedelig. Valglovens spærreklausuler ophæves.
106.	Politiske partiers finansiering
Skatteyderne bør ikke tvangsbidrage til politiske 
partier. Ej heller skal disse støttes af faglige orga-
nisationer eller andre sammenslutninger, der ikke kan 
mønstre enstemmighed herom. Fjernsyn og radio gøres 
partipolitisk neutrale, bl.a. ved at medarbejderstaben 
sammensættes uden den nuværende socialistiske 
overvægt.
107.	Ingen favorisering af offentligt ansatte
Særfordele for offentligt ansatte, der vælges til 
Folketing, by- eller amtsråd afskaffes.
108.	Organisationer
Organisationer er velkomne til at levere argumenter for 
denne eller hin ordning, men det er intet argument, at 
Industrirådet, Grundejerforeningen eller hvem, det nu 
er, anbefaler en bestemt løsning. Slaphed overfor 
interessegruppepres burde medføre, at vedkommende 
folketingsmedlem ikke blev genvalgt.
109.	Regeringen
Regeringen bør bestå af 8 medlemmer. Ministerierne 
bliver: Socialministeriet, Miljøministeriet, Tra-
fikministeriet, Undervisningsministeriet, Ministeriet 
for Afvikling af Offentlig Virksomhed, Finansmini-
steriet, Justitsministeriet og Udenrigsministeriet. En af 
de otte er så tillige statsminister.
  Under nutidens forhold bør de kundskabskræ-vende 
jobs som ministre - de daglige ledere af Forretningen 
Danmark - ikke længere uddeles som præmiepokaler 
for lang og tro tjeneste i det rege-ringsdannende parti. I 
stedet bør de fleste ministerposter tilfalde de personer, 
som er bedst egnede til teknisk at gennemføre den 
politiske linie, som folketingsflertallet ønsker.
  Fremskridtspartiet danner helst regering alene. Kan 
vi ikke det, er ønske nr. 2 at komme i koalition med et 
eller flere andre regeringspartier, hvor vi i al fald får 
indflydelse svarende til vor forholdsmæssige 
folketingspræsentation. En fast støttepartiaftale bør 
udløse større indrømmelser til vore tanker.
110.	Privatisering
Statslige og kommunale opgaver begrænses.
111.	Folketingets ombudsmand
Folketingets ombudsmand frembyder ikke de rets-
garantier, som de gamle partiers propaganda påstår. Så 
længe ombudsmandsinstitutionen beva-


res, skal stillingen imidlertid være besat med en 
kvalificeret person, der ikke nødvendigvis behøver at 
være cand. jur., men som først og fremmest skal være 
præget af en umådelig kritisk holdning til den 
offentlige administration. At rekruttere ham blandt 
offentligt ansatte er erfaringsmæssigt overmåde 
risikabelt.
112.	Budgetoverskridelser
Budgetoverskridelser hos staten hindres ved, at der til 
finanslovens underkonti hører checkkonti i 
Nationalbanken. Checks, der overskrider den ved 
finansloven fastsatte trækmulighed, afvises som 
dækningsløse, og den udstedende myndighedsperson 
drages til ansvar.
113.	Finanslovsbehandling
For at det offentlige kan sætte tæring efter næring, 
inddrages Folketinget langt tidligere i arbejdet med 
finansloven, end tilfældet er nu. Senest 12 måneder før 
et finansårs begyndelse afgør Folketinget, hvor mange 
milliarder statsudgifterne skal være. Senest 9 måneder 
før finansårets begyndelse afgør Folketinget, hvorledes 
disse milliarder skal fordeles på


hovedgrupperne i statsudgifterne, og senest 3 måneder, 
før finansårets begynder, vedtages den endelige 
finanslov.
114.	Revision
Al offentlig revision henlægges under de af Folketinget 
i henhold til grundlovens § 47 valgte statsrevisorer.
115.	Fuld demokratisk kontrol med 
skatteydermidler
Anvendelsen af skatteyderstøttede »selvejende insti-
tutioner«, begrænses. Det er uheldigt, at det offentlige 
yder tilskud af skatteydermidler til institutioner, uden 
at der er mulighed for, at et folkevalgt organ kan udøve 
fuld kontrol med og revision af de pågældende midler.
  Offentlige fonde såsom Helsefonden, Momsfonden, 
Jordfonden, ATP o.s.v. nedlægges, og deres midler 
underkastes Folketingets direkte indflydelse, så de 
pågældende aktiviteter ved de årlige 
finanslovsbehandlinger kan behandles på lige fod med 
det offentliges øvrige udfoldelser.
  

          Kommunerne
                              

Danmark er ikke større, end at landet uden besvær kan 
administreres af staten og primærkommunerne. De 
udgiftskrævende og unødvendige administrative 
mellemled skal derfor fjernes. Det gælder statsamterne, 
amtskommunerne og Hovedstadsrådet. Det er 
urimeligt, at borgerne, der bor i rige kommuner, slipper 
billigere og opnår mere end andre. Kommunernes 
finansieringsgrundlag skal derfor først og fremmest 
være statstilskud. Mangfoldige refusionsordninger 
mellem staten og kommunerne afskaffes hermed.
116. Kommunegrænserne
De landkortstreger, som kommunernes grænser nu om 
dage udgør, må ikke føre til diskriminering imod dem, 
der tilfældigvis bor på den anden side af stregen, så de 
nægtes for eksempel hospitals-indlæggelsesret, 
skoleindskrivning eller adgang til at bruge andre 
offentlige indretninger.


117.	Kommunalbestyrelsesmedlemmer
Kommunalbestyrelsesmedlemmernes overbelastning 
undgås ved udskillelse fra kommuneadministrationen 
af adskillige områder til særskilt forvaltning. 
Eksempelvis indenfor social-, skole-, sygehus-og 
biblioteksvæsen.
118.	Kommunale virksomheder
El-værker, vandværker og andre offentlige 
virksomheder bør økonomisk hvile i sig selv.
119. Åbne udvalgsmøder
Udvalgsmøderne bør i videst muligt omfang åbnes for 
offentligheden. I dag er samtlige udvalgsmøder 
lukkede. Alle kommunalbestyrelsesmedlemmer skal 
under alle omstændigheder have adgang til at over-
være alle udvalgsmøder i kommunen.


         Udenrigspolitik
                            

Et af de seneste årtiers markante kæmpefremskridt er, 
at menigmand får mere og mere international kontakt. 
En fortsættelse af den udvikling vil være særdeles 
lykkebringende.
  Derimod må den danske stats udenrigspolitiske 
stræben afpasses efter den kendsgerning, at vi målt 
med international alen er et af verdens mindste og 
mindst betydende lande.
I erkendelse heraf bør staten kun anvende en


meget lille del af vore økonomiske og menneskelige 
kræfter på udenrigspolitiske opgaver. Danmark skal 
ikke føre sig frem som den store moralist, der revser 
andre nationer.
120. Sprogpolitik
For at modvirke den plage, sprogforskelligheden 
forvolder i det internationale samkvem, bør Espe-


1
-
7


ranto blive sprog nr. 2 i lande, som sammenlagt har 
milliardbefolkninger.
121.	Det offentlige rejseri
Embedsmænds og politikernes udlandsrejser koster alt 
for mange skatteyderpenge. Her kan spares enormt - og 
endda i udenlandsk valuta.
122.	Udenrigstjenesten
Med nutidens telefon-, fjernskriver- og flyforbindelser 
og med et Danmark uden imperialistdrømme er det 
unødvendigt at have faste ambassadørrepræsentanter 
andre steder end i Fællesmarkeds-hovedstaden 
Bruxelles.
  Danske repræsentationer kan dog opretholdes i det 
omfang,erhvervslivet finder det nødvendigt og 
påkrævet og derfor er villig til at betale omkost-
ningerne.
123.	EF
De to vigtigste punkter for vort EF-arbejde er at opnå 
et frit fiskeri og et velbetalt landbrug.
  løvrigt skal hovedvægten i EF-samarbejdet lægges 
på den frie adgang over landegrænserne for 
arbejdskraft, varer, tjenesteydelser og kapital. Danmark 
bør gøre en kæmpeindsats for at forhindre, at EF-
samarbejdet udvikler sig i retning af en overstatslig 
bureaukratisk tilskuds- og kontrolorganisation. Vi må - 
om nødvendigt -benytte vore veto-muligheder mod nye 
særstøtteforanstaltninger via EFs regionalfond eller 
socialfond.
  EF-Parlamentets hjem- og mødested bliver EF-
hovedstaden Bruxelles.
124.	U-landsbistand
Når det offentlige med tvangsskattekroner kan bryde 
ind i den enkelte families økonomi, er det for at skaffe 
penge til danske fællesudgifter. Ikke for at drysse 
midlerne ud over globussen til fremmede samfund. 
Derfor skal vi stoppe, at vor økonomiske bistand til 
udviklingslandene er en tvangsmæssig foranstaltning, 
der i meget vidt omfang pålægger borgerne at betale til 
regimer eller systemer, som


den enkelte enten ikke sympatiserer med eller måske 
ligefrem finder dødsensfarlig for vor kulturkreds. Over 
en ganske kort årrække må målet derfor være, at enhver 
form for bistand til u-lande gøres frivillig, og ikke 
organiseres af staten, men alene af private 
hjælpeorganisationer.
  Det er direkte umoralsk, når et land med så store 
stats- og betalingsbalanceunderskud som Danmark 
fortsætter med at gældsætte sig på det internationale 
lånemarked for at kunne skaffe midler til at yde rente- 
og afdragsfrie lån og andre gaver til u-landene, - hvor 
fornuften i stat-til-stat-projekterne endog er særdeles 
tvivlsom på grund af, at bureaukrat- og prestigehensyn 
er så dominerende.
125. FN
FN-arbejdet viser en række uheldige tendenser, der gør 
det tvivlsomt, om Danmark på længere sigt kan være 
tjent med at deltage i dette samarbejde.
126.	Nordisk råd
Nordisk råd ydede værdifulde bidrag til nedbrydningen 
af landegrænserne igennem en årrække. Det 
fællesnordiske arbejdsmarked og pas-union er 
eksempler herpå. I dag er der imidlertid ikke længere 
rimeligt behov for at opretholde Nordisk råd i den 
nuværende form, der betyder, at rådet i vidt omfang 
kaster sig over meningsløse arbejdsopgaver (forbud 
mod den frie reklame og markedsføring, 
statskonkurrencen med private banker etc).
127.	Statsanerkendelse
Alle landes faktiske regeringer anerkendes, uden at der 
heri ligger mindste moralske sympati eller antipati.
128.	Grønland
Hverken Færøerne eller Grønland er naturlige dele af 
det danske rige.
  Grønland skal være et land for grønlændere og ikke 
en Ballerupkopi. Grønlandsbevillingerne fordeles og 
administreres af grønlændermyndighe-der.
  

            Forsvaret
                                    

Fremskridtspartiet går ind for fortsat medlemsskab af 
NATO, idet sådant medlemsskab indenfor de givne 
muligheder giver den bedste garanti for, at Danmark 
ikke bliver militært besat af fjendtlig magt.
  Når denne holdning er taget, må man uden surmuleri 
leve op til de økonomiske og militærtekniske 
konsekvenser for et pagtmedlem, der ikke nasser på 
sine partnere. Øvelserne må være realistiske og 
disciplinen streng, så vore soldater sættes i stand til i 
givet fald at møde krigens hårde krav. De skal ikke 
sendes i felten med forældet og utilstrækkeligt materiel.
  

Venstrefløjspolitiseringsundergravelsen - »den 
politiske soldat« - er der ikke plads til inden for vore 
værn.
  I fredstid skal forsvaret - naturligvis indenfor løs-
ningen af dets NATO-opgaver - skabe meningsfyldte 
arbejdspladser. For eksempel ved, at søværnet klarer 
opmålingsopgaver, isbrydertjeneste, fiskeriinspektion, 
søredning og andre statslige søværnsakti-viteter. Hær 
og flyvevåben står på tilsvarende vis til rådighed som 
samfundets katastrofeværn.
  Militærnægternes løn skal være mindre end andre 
værnepligtiges. Så behøver man ikke at påføre dem så 
lang en mertjenestetid.


De tre Fremskridtsgrundssynspunkter er i følgende 
rækkefølge:
A.	Folk skal ikke tvinges til at udføre administra 
tivt arbejde i større omfang end aldeles strengt 
nødvendigt. Hoveri er noget skidt - også når 
nådigherren er Danmarks Statistik, miljøministe 
riet, momskontrollen eller anden offentlig 
myndighed.
B.	Skatteyderpengene skal anvendes så rentabelt 
som muligt.
C.	Vi skal ikke ligge under for popidéerne om, at 
en række oplysninger skal søges hemmeligholdt 
som vedrørende privatlivets fred. Selvfølgelig må 
det enkelte menneske stå ved, hvad vedkommende 
virkelig har foretaget sig. Det er menneskeligt 
naturligt at nære frygt for en ny teknologi (her 
EDB), som man ikke er fortrolig med og ikke kan 
forstå. Af hensyn til Fremskridt i samfundet er det 
imidlertid ikke fornuftigt af politikerne at under 
støtte denne frygt, men tværtimod skal de mase på 
for at få udnyttet en ny tekniks muligheder til hur 
tigst mulig fremme af levestandardens vækst for den 
almindelige befolkning. Restriktioner fører blot til 
svulmende bureaukrati samt dyr og dårlig service 
overfor borgerne.
129. Private registre
Loven af 8. juni 1978 om private registre ophæves. 
Private får derigennem adgang til at føre og bruge de 
registre, som det passer dem, uden at det offentlige skal 
blande sig ind heri (for eksempel skal der være fri 
adgang til lokalt eller centralt at udsende sandfærdige 
navnelister over butikstyve, dårlige betalere o.s.v.).
  På privatregisterområdet skal herefter kun gælde een 
eneste indskrænkning. Den angår organisationer, hvori 
medlemsskabet faktisk er tvunget 
(Arbejdsgiverforening,     fagforeninger    og    visse


brancheforeninger). De skal .ikke kunne kræve 
indsendt oplysninger, hvis pligten hertil er ophævet af 
Folketingets Erhvervsudvalg.
130.	Registertilsynet
Lov nr. 294 af 8. juni 1978 om offentlige myndig-
heders registre ophæves i det store og hele, og dermed 
falder Registertilsynet væk.
131.	Registerødelæggelse
Når et register engang er opbygget, er det rent 
destruktivt at tilintetgøre det igen. Derfor skal 
lovmæssige krav herom begrænses til optrækkende 
besættelse og andre situationer, hvor der er alvorlig 
fare for, at danske myndigheder ikke kan hindre andres 
misbrug af materialet.
132.	Registeroplysning
Enhver person skal - mod at forlodsbetale et gebyr 
svarende til de dermed forbundne omkostninger -have 
krav på fra ethvert register (privat som offentligt) at få 
oplyst, om han er optaget i registeret, og hvad der i 
bekræftende fald står om ham.
133.	Mindre papir til det offentlige
Lovforslag nr. 10 af 8. januar 1974 om ophævelse af 
loven om Danmarks Statistik fastholdes. Som 
fremhævet - bl.a. ved førstebehandlingen af forslaget 
den 24. januar 1974 (spalte 1091-1109) -indebærer 
dette ikke, at al statslig statistik pludselig falder fra 
hinanden, men kun, at vi vender tilbage til den tilstand, 
som var gældende indtil 1. juli 1966, nemlig at der ikke 
er nogen almindelig strafsanktioneret pligt til at 
indsende alskens oplysninger, som statens enøjede 
specialister kan finde på at forlange.
  Fremskridtspartiet fortsætter sit hiditidige arbejde 
med at befri borgerne for papirpligter (skattelove, ATP, 
planlægningslove o.s.v. o.s.v.)

  


