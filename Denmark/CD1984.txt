Centrum Demokraterne

Denne ganger valget let: Firkløveret skal fortsætte!

Med korte mellemrum har der i de seneste
år været kaldt på vælgerne, og det har ikke hver gang været lige let at se, hvad der 
egentlig skulle stemmes om. Valget den 10. januar har et ganske klart spørgsmål, som 
vælgerne skal besvare:
Skal firkløverregeringen have lov til at fortsætte den oprydningsvirksomhed, som blev 
afbrudt ved flertallets forkastelse af finansloven?

Eller tør vælgerne lade den tidligere regering vende tilbage? - den regering, som selv gav 
op og gik af i september 1982.

 
 Mimi Stilling Jacobsen Kulturminister MF
  
Erhard Jacobsen MF

Sæt x M ved valget 10 januar '84


CD -en aktiv regeringspartner
Firkløver-regeringen blev til manges overraskelse dannet på usædvanlig kort tid. Der 
opnåedes usædvanlig hurtigt enighed mellem de 4 partier, der ellers normalt kunne være 
uenige om mange ting. Firkløverregeringen satte usædvanlig hurtigt og kraftigt ind over 
for landets økonomiske problemer - og regeringen opnåede en usædvanlig opbakning i 
befolkningen. Centrum-Demokraterne og specielt Erhard Jacobsen, havde afgørende 
indflydelse ved rogeringsdannelsen. CD har ved flere lejligheder snuet regeringens 
overlevelse. CD har 4 dygtige ministre i regeringen. I alle situationer har CD sat 
loyaliteten over tor regeringen over partiegoistiske egeninteresser.

Hvad står CD for?
>>CD - er det ikke noget med parcelhus og bil? noget med folkeskolen og Danmarks 
Radio?<<
Sådan har mange spurgt. Dels et CD et nyt parti - kun 10 år gammelt - og derfor ikke så 
kendt som de 100 år gamle partier. Dels har CD ret håndfast afvist et tage stilling til de 
ideologiske slagord og tomme talemåder, der hører hjemme i forrige århundrede. Det 
betyder ikke, et CD er uden grundholdning. CD er "borgerlig" i den forstand, som de 
fleste er det - også mange "gammeldags" socialdemokrater. Vi ønsker, at man taler et 
pænt sprog, at vore børn lærer noget i skolen og lærer, at der er noget, der hedder ansvar. 
Vi ønsker respekt for privat ejendom, for folks meninger, og for det arbejde, som 
forskellige mennesker udfører. Vi finder det ikke forkert, at man tjener penge. Den, der 
gør en ekstra indsats; den, som yder noget mere end andre, skal også belønnes. Den, der 
har større ansvar end andre, bør belønnes.
Ingen forbrydelse at tjene penge
I mere end 200 år har tanken om større lighed været en drivende kraft, og ingen vil 
bestride, at der har været brug for at rette gammel uret. Ingen vil heller bestride, at det 
fremdeles er nødvendigt, at man når situationen kræver ofre af befolkningen ???de lader 
de borgere betale ekstra meget, som har de højeste indkomster. CD har som andre partier 
stemt for langt de fleste sociale love.
Men CD nægter at medvirke til, at den slags skatter skal udvikle sig til 
straffeekspeditioner over for "de rige". CD mener ikke, der er brug for yderligere 
indkomstudligning i Danmark, og CD mener slet ikke, at der er noget forkert i, at folk 
tjener godt. 

Hertil kommer, at der kun findes et beskedent antal borgere i Danmark, som virkelig kan 
betegnes som "rige". Som eks. havde kun 1,3% af befolkningen i 1981 over 300.000 kr. i 
samlet indkomst. Tilsammen havde de ca. 25 milliarder kroner - og deraf skal de jo betale 
60-70 % i skat. Det er borgere med indkomst mellem 70.000 kr. og 200.000 kroner, der 
til sammen har de mange milliarder, som stat og kommune må tage af, hvis man vil 
"forbedre borgernes kår". Herved kommer man let til at tage fra de forkerte og give til de 
forkerte. Det vil CD ikke medvirke til.

Nato og EF sikrer frihed og fred
I særlig grad advarer CD imod, at Danmarks troværdighed i NATO-samarbejdet sættes 
over styr. Uden NATO's og da især uden USA's garanti for, at Danmark vil blive 
forsvaret, hvis Sovjetunionen skulle angribe vort land, er et dansk forsvar umuligt. Vi 
ville da være forsvarsløse og dermed allerede i fredstid blive tvunget til at indrette os 
efter Sovjetunionens ønsker, således som det i stort omfang skete over for Hitler-
Tyskland i slutningen af 1930'rne.
Det er ikke Danmark - og ikke NATO - der har ønsket en oprustning. Det var Sovjet, der 
straks efter 2. verdenskrigs afslutning tog initiativ til at udvide sit herredømme over andre 
lande. På få år blev Polen, Ungarn, Rumænien, Bulgarien, Tjekkoslovakiet gjort til en 
slags provinser af Sovjetunionen. Det skete ved, at russiske tropper, som opholdt sig i 
disse lande efter krigens afslutning, støttede det lokale kommunistiske parti i et kup. 
Derefter blev alle andre partier forfulgt og til sidst forbudt. En række kommunistiske 
diktatorer har siden garanteret, at disse lande lydigt følger Sovjets udenrigspolitik.
På denne baggrund dannede de vestlige lande den Nordatlantistiske Forsvarsunion 
(NATO) i 1949. Og siden har denne organisation bestræbt sig på at skabe balance, så 
Sovjet ikke fik magt til at tvinge flere nabolande til politisk-militær underkastelse.
På samme måde som NATO sikrer Danmark mod militær og politisk afhængighed af 
Østblokken, giver dansk medlemskab af EF en sikkerhed imod, at Danmark bliver 
økonomisk afhængig af de kommunistiske lande med deres helt specielle økonomiske 
systemer - helt forskellige fra det system, vi har valgt at leve under.
En stemme på CD er et uforbeholden ja til NATO og EF.

En hysterisk debat om raketter
Ingen har tænkt sig at opstille en eneste atomraket i Danmark. På den baggrund 
forekommer det besynderligt, at folketinget gang på gang har haft debat om opstilling af 
raketter - vel at mærke uden for Danmark.
Hvad ville man mon i Danmark sige til, om andre landes parlamenter og regeringer 
rettede henstillinger til Danmark om, i modstrid med det danske parlaments ønske, at 
opstille atomraketter her i landet?
Det er at føre vælgerne bag lyset, når visse partier giver det udseende af, at Danmark kan 
hindre andre landes raketopstilling. Hverken de konservative regeringer i Tyskland og 
England, eller de socialistiske regeringer i Frankrig, Spanien og Portugal har ladet sig 
påvirke af, hvad det danske folketings flertal tvang regeringen til at sige på NATO's 
møder.
Fredsbevægelsen og de partier, der render i halen på denne bevægelse, kan lige så godt 
erkende, at kampagnen er slået fejl. De store afgørende lande har ført NATO's 
dobbeltbeslutning af 1979 ud i livet. Opstillingen af raketterne er. påbegyndt, og kan kun 
standses, såfremt Sovjetunionens forhandlere giver de indrømmelser, som det var 
dobbeltbeslutningens hensigt at tvinge dem til.
CD ???nivater finod, at Danmark optræder i storpolitikken som en hund i et spil kegler.

  
  



Arbejdsløsheden -et verdensproblem
I en årrække havde Danmark - som andre vestlige lande - fuld beskæftigelse. 2 oliekriser 
gjorde i 1970'erne ende på denne lykkelige tilstand. Vestens økonomiske fremgang blev 
sat i stå ved olielandenes voldsomme forhøjelser i prisen på det råstof, som var 
uundværligt for Vestens produktion. Arbejdsløsheden var en uundgåelig følge heraf og 
ramte i USA og Australien, såvel som i Vesteuropa. Ingen kunne naturligvis vente, at 
Danmark, med sin totale afhængighed af udlandshandelen, skulle slippe fri.
Ingen dansk regering, intet folketingsflertal kan gøre ret meget over
for en sådan verdensudvikling. Ej heller over for den tekniske udvikling i industri og 
handel, hvor datamaskinerne overflødiggør menneskelig arbejdskraft i et omfang, som 
man ikke tidligere har kendt.
CD har medvirket til alle foranstaltninger, som skiftende regeringer har søgt at 
iværksætte for at mildne krisens virkninger. Men CD har stærkt fremhævet, at intet 
enkeltland kan overvinde vanskelighederne alene. Kun samarbejde gennem EF, og 
yderligere samarbejde mellem EF, USA og Japan, kan give håb om varig udvej af krisen.
Samtidig har CD understreget, at både arbejdere og arbejdsgivere i Danmark må indstille 
sig, på en helt ny situation med hensyn til arbejdstid og lønforhold, såfremt Danmark skal 
fastholde sin plads i verdensøkonomien.

Lov og orden skal respekteres
Begrebet "lov og orden" er efterhånden et uartigt ord i dansk sprogbrug. CD står fast på 
dette begreb og forlanger, at der optrædes med fasthed over for lovovertrædere.
Det er ikke en undskyldning, at lovbrud begås af "politiske grunde".
Den private ejendomsret skal respekteres, også af faglige aktivister, der laver blokade. 
Eller af såkaldte "BZ'ere", der har deres egen specielle løsning på boligmanglens 
problemer.
Ved mange lejligheder har CD forsvaret politiets indgriben. Det er beklageligt, at udtryk 
som "politivold" kan bringes i anvendelse i Danmarks Radio og i adskillige af landets 
forende dagblade. Politiet optræder på alle lovlydige borgeres vegne for at sikre, ???3t 
gældende love respekteres af alle. Kun derved kan vi sikre, at Danmark fortjener navn af 
et retssamfund.
CD vil ikke modsætte sig en modernisering af fængselsvæsenet, men advarer imod, at 
samfundets interesser i så høj grad koncentreres om at gøre noget for forbryderne, at man 
til tider næsten synes at glemme de ulykkelige mennesker, der har været ofre for 
forbrydelser.

Regeringen har ikke skabt flere "fattige"
På samme måde som CD bestrider, at der findes en masse "rige", som man bare kan tage 
fra, går partiet imod, at man overdriver beskrivelsen af, hvad man kalder "fattigdom" i 
Danmark.
Ingen vil bestride, at et stort antal medborgere af mange forskellige årsager lever under 
ulykkelige forhold og skal hjælpes. Arbejdsløshed kan hyppigt være årsag hertil; sygdom, 
uheld, ægteskabelige forhold, alkohol- og narkotikamisbrug bærer en stor del af ansvaret 
for folks ulykker. CD har deltaget i bestræbelserne for at danne et socialt sikkerhedsnet 
for ulykkesramte. Det er med beklagelse, at CD
od de andre 3 partier har været nødt til spare. Ingen har ønsket - f. eks. af
ideologiske grunde - at skære ned på sociale udgifter. Men man har fra den tidligere 
regering overtaget den uløste
opgave at nedbringe et statsunderskud, der nærmede sig 100 milliarder
kroner om året. I den situation kan det ikke undgås, at man skærer i de poster, der er helt 
dominerende på statens og kommunernes udgiftsbudgetter.
Men Danmark ligger på en fin plads med hensyn til at hjælpe folk i nød. Målt med andre 
lande i verden.
Det er ikke ændret under firkløverregeringen! Der er ikke "skabt fattigdom" under denne 
regering.
  

CD og skolen
CD er mod skoleloven fra 1975. Den førte udviklingen i skolen i en forkert retning. Det 
har flere og flere givet CD ret i - og regeringen var netop i gang med ændringer i loven, 
da valget blev udskrevet.
CD ønsker loven ændret således at:
- det understreges at skolens vigtigste opgave er at give kundskaber.
- der fastsættes minimumskrav for fagenes indhold. Det vil sikre undervisning i 
grundlæggende færdigheder og elementære kundskaber samt forhindre megen spildtid.
- der sikres eleverne mulighed for at få deres kundskaber afprøvet gennem ???ilrover og 
bedømt med karakterer. Eksamen er også en kontrol på, at læreren har gjort sin pligt.
- at der lægges vægt på den enkelte elevs følelser af ansvar over for arbejdet. Det i drejer 
sig ikke bare om rettigheder. Uden en sådan holdningsændring vil eleven senere i 
arbejdslivet uvægerligt komme til kort.

CD og kulturen
Politik er andet end økonomi. Det har CD slået fast gang på gang.
CD ønsker at understrege behovet for en aktiv kulturpolitik i tider med økonomiske 
problemer og med øget fritid.
Her spiller ikke mindst idrætten en afgørende rolle. Der bør udvises stor forsigtighed ved 
besparelser. Der kan ikke lægges for- megen vægt på idrætsaktiviteter for børn og unge. 
??? Nilen CD ønsker også en særlig støtte til vore topidrætsfolk, så de kan konkurrere på 
mere lige vilkår internationalt.
CD kræver alsidighed i Danmarks Radio. Enhver person, virksomhed eller institution, der 
angribes i radio eller TV må have mulighed for at forsvare sig. Danmarks Radio må ikke 
misbruges til propaganda for specielle politiske synspunkter. Når man behandler 
samfundsmæssigt kontroversielle spørgsmål, må udsendelserne være udformet således, at 
det er lytterne, der afgør ret og rimelighed og ikke radioen, der producerer meninger.
CD ønsker et TV 2 - og partiet hilste kulturministerens forslag i folketinget med glæde. 
CD ønsker TV 2 placeret uden for Danmarks Radio - og delvis finansieret af reklamer. 
TV 2 må have en programpolitik, der er præget af høj kvalitet, stor underholdningsværdi 
og et mere nuanceret syn på samfundet.

Regeringen har erhvervslivets tillid

På mindre end et år er det lykkedes firkløver-regeringen at etablere en tillid i 
erhvervslivet, som ikke har været at finde i mange år.
Det er ikke regeringens gode handlinger så meget som dens holdning, der tæller. 
Erhvervslivets folk ved, at de kan stole på regeringen på følgende væsentlige punkter:
- Regeringen ønsker at bevare det privatkapitalistiske samfundssystem. Indgreb i 
erhvervenes dispositioner vil alene ske, når det er samfundsmæssigt nødvendigt - ikke for 
at "lave om på samfundet".
- Regeringen ønsker at bevare arbejdsgivernes ret til at lede og fordele arbejdet. Enhver 
tanke om overskudsdeling og medbestemmelsesret må afgøres af parterne selv, ikke 
dikteres af folketing og regering.
- Regeringen har intet ønske om gennem skærpet beskatning af store indkomster at "gøre 
alle mere lige". Det er ikke en forbrydelse at tjene penge og blive rig. "Profit" er ikke et 
smudsigt begreb, men en aldeles nødvendig aflønning for en aldeles nødvendig indsats i 
produktionen.

  
Bevidstheden om, at firkløver-regeringen har denne grundholdning, gør det lettere for 
erhvervslivets folk at acceptere de eventuelle ubehageligheder, som regeringen er tvunget 
til at iværksætte.

CENTRUM DEMOKRATERNE
