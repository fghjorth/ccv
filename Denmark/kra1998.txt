									
Det kan gå to veje
Vores vej
Det velfærdssamfund, som vi alle holder af, var truet i begyndelsen af 1990'erne. En 
målrettet og effektiv indsats har bragt dansk økonomi og beskæftigelse i en sådan klasse, 
at resten af Europa bruger Danmark som forbillede. Vi har dokumenteret, at der er råd til 
den velfærd, som er hele kernen i det at leve i Danmark.

Danmark er nu - på tærsklen til næste århundrede - et af verdens rigeste lande. Vi er også 
et af de lande, hvor der er den mest retfærdige fordeling af goderne. Vi er en befolkning, 
der hører til de mest arbejdsomme. Og vi er en befolkning, der passer på hinanden og på 
vores natur og miljø. Vi har ikke mange råstoffer, men vi har været og er dygtige til at 
uddanne os både inden for service, håndværk, handel og videnskab.

Vi har i denne valgkamp kunnet tale om andet end økonomi. For den er der styr på. Vi 
har også kunnet tale med mennesker om deres hverdag. Om børnene, om fødevarer, om 
sygehuse, om rent vand, om ældres muligheder, om de unges uddannelse, om ud-
lændinges pligter og rettigheder. Og om de mennesker, som hidtil har været holdt uden 
for arbejdsmarkedet.
Deres vej
Men valgkampen handler også om andet. Det borgerlige alternativ har forsøgt sætte en 
dagsorden, hvor overbud og fortielser har afløst hinanden. Løfter om stribevis af 
skattelettelser og genindførelse af fradragsfiduser. Sygehuse, børn, skolen, erhvervslivet - 
alle har de skullet have flere penge.

Men hvor skal alle de penge komme fra ? Sociale nedskæringer, brugerbetaling, skat-
teforhøjelser, gældsstiftelse og nedlæggelse af mange menneskers job. Det siger de ikke i 
valgkampen. Men vi ved, hvad de vil. De har sagt det før. De har foreslået det før. Det 
må jo være de samme forslag, som de efter valget vil trække frem af skufferne. De tør 
bare ikke sige den ubehagelige sandhed før valget.

Vort samfund kan udvikle sig i to retninger:

Der er vores vej, hvor vi igennem en ansvarlig økonomisk politik kan sikre, at de gode 
tider forbliver gode. Vi holder Danmark på sporet, så fremgangen kan fortsætte til fordel 
for alle, for vort fællesskab og vort miljø. Gælden skal ned, og kvaliteten skal op.

Der er deres vej, hvor ufinansierede skattelettelser, fradragsfiduser og en uansvarlig 
økonomisk politik vil gøre gode tider dårlige. De vil skabe sociale kløfter med velfærd 
for de få, ødelægge vort fællesskab og forsømme miljøindsatsen. En politik, der for alvor 
vil sætte en stopper for Danmarks fremgang.

Vores vej
Danmark i fremgang
Socialdemokratiet har haft regeringsansvaret i 5 år. Resultaterne er markante. Danmark er 
på ret køl.
Der er styr på samfundsøkonomien. Danmark har nu en af Verdens sundeste og stærkeste 
økonomier. Det går fremad på afgørende områder som miljø, uddannelse, børnepasning 
og omsorg for ældre og syge.
• Der er fremgang i økonomi og beskæftigelse. Den danske økonomi er en af de stærkeste 
i Europa. Inflationen og renten er lav. Og i 1997 fik vi overskud på de offentlige finanser 
for første gang siden 1988. Den orden, der er skabt i den danske økonomi, skal 
fastholdes.

• Ledigheden er den laveste i 10 år - uanset hvordan statistikken laves. Ledigheden ger nu 
ca. 210.000 personer. Hele 140.000 personer færre end i 1993, hvor ledigheden toppede. 
Arbejdsmarkedet fungerer bedre.

• De ledige kommer hurtigere i gang med job eller uddannelse. Mange steder her i landet 
er praktisk talt alle i arbejde. Hver gang der for fire år siden var 3 unge arbejdsløse, er der 
i dag kun en. Om få år vil det være svært at finde den ene!

• Der er skabt øget velfærd og bedre offentlig service inden for sygehuse, børnepasning, 
ældreomsorg og uddannelse. Vi er i gang med at rette op på 10 års borgerligt styre, hvor 
velfærden blev mindre og mindre.


Meget er gjort, men vi skal videre. Ledigheden skal længere ned. Kvaliteten i velfærden 
skal op. Miljøet skal forbedres.
Hold fast i de gode tider

Med det kan kun lade sig gøre, hvis vi holder fast i en ansvarlig økonomisk kurs. Gælden 
skal ned. Forfalder vi til dyre løfter og. ufinansierede skattelettelser går det galt. 
Økonomien kører af sporet, og de gyldne løfter kan ikke indfries. Den sikre konsekvens 
bliver nye kartoffelkure, stigende ledighed og nye underskud i de offentlige finanser. 
Velfærden og den sociale tryghed undergraves, for regningen skal betales.

Man skal have pengene, før de kan bruges. Kun hvis vi husker det, kan vi holde kursen i 
de kommende år.

Kun vores økonomiske politik kan sikre fortsat fremgang i de næste 4 år: I 120.000 flere 
arbejdspladser. Heraf 2/3 i den private sektor.
•	Udlandsgælden kan halveres
•	Statsgælden reduceres med en fjerdedel
•	Men vi kan kun love et beskedent fald i skatterne.
Socialdemokratiet er gået til valg på en politik, hvor der er styr på pengene og klarhed om 
målene. Med det klare udgangspunkt, at den ansvarlige økonomiske linie fastholdes, har 
Socialdemokratiet sat fokus på 6 hovedtemaer i valgkampen.
1. Bedre sammenhæng mellem arbejdsliv og familieliv
Vi vil have et arbejdsmarked, der giver plads til både arbejde og familie. For både mænd 
og kvinder.

Mange flere er kommet i beskæftigelse. Men mange - især børnefamilier - knokler mere 
end godt er. Arbejdsmarkedet skal nu give mere rum for hensyn til familien.

Børnefamilierne i centrum handler om andet og mere end børnecheckens størrelse. Der 
skal være bedre rammer omkring børnefamiliernes liv. Staten, kommunerne, ar-
bejdsmarkedets parter og forældrene selv skal bidrage.

Vi vil have tilbud om børnepasning med kvalitet. Der skal være fleksible arbejdstider og 
orlovsmuligheder, så den enkelte familie kan vælge ud fra egne behov.

Det handler nemlig også om den enkeltes valg. Men med bedre rammer og valgmulig-
heder kan vi gøre det lidt bedre. Lidt mindre stresset og lidt mere tid til hinanden.

Vi vil:
•	Børnepasningsorloven skal gøres mere fleksibel
•	Forældre med børn i skolealderen skal have ret til ferie i skoleferien
•	Der bør være flekstid, mulighed for deltid og omsorgsdage i alle overenskomster
•	Virksomhederne skal sammen med de ansatte udforme en familiepolitik Der skal 
tages initiativer, der tilskynder alle kommuner til at garantere en pasningsplads efter 
barselsorloven. Og der skal gøres mere for kvalitet og fleksibilitet i åbningstiderne.

•	Det skal bedre kunne betale sig at arbejde for småbørnsfamilierne. Derfor skal 
familier med beskedne indkomster betale mindre for børnepasning.

Hvad vil det borgerlige alternativ ? Hvor skal pengene komme fra ?

2. Nye fremskridt for miljø og sunde fødevarer
Vore efterkommere skal kunne drikke vandet og tage på fisketur. Vi har ansvaret for, at 
vi ikke videregiver et ødelagt miljø. Miljøgælden skal væk.

Der skal ryddes op efter fortidens synder, og vi skal undgå at gentage fortidens dum-
heder.

Beskyttelsen af vandmiljøet og grundvandet skal være bedre. Vi vil ikke acceptere, at 
drikkevandet forurenes og vore fjorde dør af iltsvind. Reguleringen af landbrugets brug af 
gødning har ikke været god nok. Der skal ske en bedre udnyttelse af husdyrgødningen, og 
naturgenopretningen skal forstærkes.

Den nye vandmiljøplan, der skærper indsatsen til fordel for vandmiljøet ved at reducere 
kvælstofudledningen og fordoble pesticidafgiften, er et nyt skridt på vejen.

Et bæredygtigt landbrug, rent vand, sunde fødevarer og ordentlig dyrevelfærd er tre sider 
af samme sag. Danmark skal være foran med kvalitetskravene.

Vi vil:

•	Forbruget af sprøjtegifte skal nedbringes. Pesticidafgiften fordobles. Det 
offentlige skal gå foran og helt afvikle brug af pesticider.

•	Der skal gennemføres en ny lov om jordforurening, der gør oprydningsindsatsen 
effektiv.

•	Flere landbrug skal omlægges til økologisk produktion
•	Der skal presses på i EU for totalt forbud mod vækstfremmere
•	Forbrugerne skal gennem mærkning og kvalitetskontrol have bedre sikkerhed for 
sunde fødevarer.

•	Der skal gennemføres en ny lov om dyrevelfærd.
Hvad vil det borgerlige alternativ ? Hvor skal pengene komme fra ?

3. Plads til alle på arbejdsmarkedet, - også de mest udsatte
Der skal være plads til alle på arbejdsmarkedet. Vi er kommet godt i gang med indsatsen 
for at undgå udstødning fra arbejdsmarkedet.. Mange flere kan og vil komme i arbejde og 
klare sig selv.

Udfordringen er ikke blot at skabe flere job på de vilkår, der gælder i dag. I de kom-
mende år skal vi bruge energi på at udvikle et mere menneskeligt og rummeligt ar-
bejdsmarked, hvor der både er plads til stærke og svage, og til "de lige" og "de skæve".

De skal ikke blot spises af med en check. Vi vil give alle mulighed for at udnytte de 
talenter, de har. De lidt ældre skal have bedre mulighed for at trappe gradvist ned 'eller 
skifte til mindre opslidende job. Efterlønnen skal fortsat være en god mulighed, Og der 
skal skabes reelle alternativer til dem, der hellere vil trappe ned gradvist.

En bedre uddannelsesindsats kan give mange flere chancen for et normalt arbejde. Men vi 
skal også fordomsfrit se på nye veje til at skabe nyttige job til dem, der ikke kan klare 
boglige og teoretiske krav i uddannelserne.

Det er udfordringer, der også kræver menneskelige hensyn fra virksomhedernes og de 
allerede ansattes side. Det stiller krav om mere fleksible overenskomster og ansættel-
sesformer. Mange virksomheder er allerede ved at lære, at konkurrencedygtighed og 
sociale hensyn ikke behøver at være modsætninger.

Vi vil:
•	Ungdomsarbejdsløsheden og langtidsledigheden skal længere ned. Alle ledige 
skal tidligere end nu have ret og pligt til et job eller en uddannelse.

•	Efterlønnen skal bevares samtidig med, at der skabes bedre mulighed for gradvis 
tilbagetrækning fra arbejdsmarkedet.

•	Der skal gøres mere for at styrke virksomhedernes sociale ansvar og arbejdsplads-
fastholdelse af medarbejdere med helbredsproblemer

• I de næste 4 år skal der skabes 20.000 job på fleksible vilkår til mennesker med nedsat 
arbejdsevne. Mange flere skal tilbydes et job de kan klare i stedet for førtidspension.

Hvad vil det borgerlige alternativ ? Hvor skal pengene komme fra ?

4. Bedre sygehuse og ældreomsorg

Vi og danskerne vil have et stærkt velfærdssamfund. Det store flertal af danskere afviser 
en fremtid, hvor velfærdssamfundet nedbrydes og markedskræfterne skal klare det hele.

Vi afviser V og K's "visioner" om mere brugerbetaling, hvor den private pengepung 
bestemmer, om hvert enkelt menneske kan få det nødvendige, hvad enten det gælder 
uddannelse, hospitalsbehandling, ældreomsorg eller børnepasning.

Derfor har kommuner og amter i forståelse og samarbejde med regeringen i de sidste 5 år 
brugt flere penge og ansat flere mennesker for at kunne give en ordentlig offentlig 
service. Vi vil - også i årene fremover - satse på nødvendige serviceforbedringer i det 
offentlige.

Kræfterne og pengene skal bruges rigtigt. Er der en stiv organisation eller en bureau-
kratisk tankegang, så skal der ryddes op.

Borgerne skal have kvalitet for deres skattekroner.

De seneste år er der investeret meget i ny teknik og moderne behandlingsmetoder på vore 
sygehuse. Det frie valg af sygehus i det offentlige er en realitet.

Vi ser nu de begyndende resultater i form af kortere ventetider til behandling og ope-
ration. Vi vil stædigt arbejde videre med at løse patienternes og sygehusenes problemer.

Vi skylder at indfri løfterne til dem med de sårede og sårbare sind. Omsorgen for de 
psykiatriske patienter, de fysiske rammer på sygehusene, og boligtilbuddene skal fortsat 
forbedres

Ældre med skrøbeligt helbred skal have mulighed for at opretholde en tilværelse, der 
ligger så tæt som muligt op ad den, de hidtil har kendt.

For at det skal lykkes, skal disse ældre have ordentlig hjælp i deres hjem til rengøring, 
små praktiske gøremål og mere personlige ting. Indsatsen skal være veltilrettelagt. Det er 
vigtigt, at det, der bliver lovet, også bliver holdt.

Om det er det offentlige eller private, som udfører praktiske opgaver er ikke det afgø-
rende. Det helt afgørende er at det offentlige sikrer kvalitet, fleksibilitet, og at det er 
behov og ikke pengepung, der afgør, hvem der kan få hjælp. En stor udfordring er at sikre 
de ældre valgmuligheder, f.eks. når det gælder praktisk hjælp i hjemmet.

Målet er at give borgerne valgmuligheder, og ikke blot at kommunen vælger mellem en' 
offentlig eller en' privat løsning, som gælder alle borgere.

Vi vil:

•	Indsatsen for at nedbringe ventetider forstærkes gennem en række nye initiativer
•	Sygehuse, der gør en ekstra indsats, skal belønnes
•	Lige som hos tandlægen og familielægen skal man skal kunne aftale en tid for be-
handling på sygehuset

•	Vi skal fortsætte med at bygge moderne ældreboliger, der kan erstatte 
gammeldags plejehjem.

Kvaliteten i hjemmehjælpen skal udvikles. De, der har brug for hjælp, skal kunne stole på 
af hjælpen kommer. Vi afviser privatisering og brugerbetaling for nødvendig 
hjemmehjælp, men de ældre skal have bedre valgmuligheder med hensyn til hvem, der 
skal udføre opgaverne i hjemmet.

Hvad vil det borgerlige alternativ ? Hvor skal pengene komme fra ?

5. Bedre folkeskole og kvalitet i hele uddannelsessystemet
Nøglen til fremtidens velfærd - både økonomisk og menneskeligt - er, at danskerne er 
dygtige og godt uddannede.

Børn, unge og voksne skal have uddannelser, der er i international topklasse. Danske 
uddannelser skal ikke være en blød mellemvare.

Det handler om faglige færdigheder. Og det handler om evnen til hele tiden at lære nyt. 
Evnen til samarbejde og omstilling. For den enkelte er en god uddannelse også vigtig for 
at kunne overskue sammenhængene i en kompliceret verden.

Alle børn skal kunne læse, skrive og regne ordentligt. De skal alle kunne bruge en 
computer. Og de skal fungere socialt og kunne samarbejde med andre. Ellers klarer de sig 
for dårligt i den videre færd i en faglig eller boglig uddannelse. Inden for de gode rammer 
i folkeskoleloven er der igangsat et omfattende arbejde med at forbedre kvaliteten i 
undervisningen og forsøg med at gøre tingene anderledes og bedre. Skolen vil blive målt 
og vejet.

Dygtiggørelse af danske lønmodtagere og kompetenceudvikling i virksomhederne er 
forudsætningen for dansk erhvervslivs internationale konkurrenceevne.

Alle skal uddannes til fremtiden. Ikke fordi alle skal være ingeniører eller EDBeksperter. 
Men fordi-vi alle kan blive dygtigere, end vi er i dag - hver på sin egen måde.

Vi vil:

•	Indsatsen for bedre kvalitet i folkeskolen skal forstærkes
Der skal ske en opblødning af overgangen mellem børnehaveklasse og skolen. Derfor 
gøres børnehaveklasse obligatorisk, så de sidste 2-3 % kommer med.

•	Overgangen til skolen skal være fleksibel, så alle børn er skolemodne, når de star-
ter. Børn af indvandrere skal kunne tale dansk.

•	10. skoleår gøres til en generel introduktion til de faglige uddannelser, men natur-
ligvis med fortsat mulighed for at vælge gymnasium efter 10. klasse.

• Vejledningen af børn og unge skal forbedres. Det skal være slut med blot at udstyre 
børnene med betegnelsen egnet eller uegnet til gymnasiet.

• Kvaliteten overalt i uddannelsessystemet skal gås efter i sømmene. Der skal gøres en 
særlig indsats for kvaliteten, pædagogikken og skolemiljøet i de faglige er-
hvervsuddannelser.

Hvad vil det borgerlige alternativ ? Hvor skal pengene komme fra ?

6. En udlændingelovgivning med konsekvens og klare rettigheder og pligter

Vi vil have en dansk udlændinge politik, hvor rettigheder og pligter går hånd i hånd. En 
dansk udlændingepolitik, der hverken er hjerteløs og egoistisk, eller naiv og godtroende. 
Straks efter valget vil vi søge flertal for regeringens udlændingepakke, som betyder:

•	Kun mennesker, der er personligt forfulgt i deres hjemland, kan få asyl i 
Danmark.

• Vi vil ikke acceptere misbrug af vores menneskelige flygtningepolitik. Derfor sættes der 
konsekvent ind overfor udlændinge, der begår kriminalitet i Danmark. Eksempelvis 
narkokriminalitet, røveri, grov vold og voldtægt skal medføre udvisning. Reglerne 
forenkles og strammes op

•	De danske regler bliver samlet set lige så stramme som reglerne i Tyskland og 
Sverige.

•	Der bliver sat ind mod snyd, svindel og menneskesmugling ved hjælp af bl.a. for-
stærket grænsekontrol, fingeraftryk, DNA-test.

• Flygtninge og indvandrere skal have opholdstilladelse før de kan få adgang til at gifte 
sig her i landet. Det vil begrænse proformaægteskaber, som ikke anerkendes som 
adgangsbillet til Danmark. Der strammes op overfor arrangerede ægteskaber.

• Mennesker, der har fået asyl i Danmark, skal hjælpes tilbage til hjemlandet, når 
forholdene er forbedrede. Og vi skal være villige til at yde vor del af indsatsen for at 
forholdene i hjemlandet kan blive i orden.

• Vi vil ikke acceptere menneskesmugling, svindel og for stor koncentration af uden-
landske statsborgere i boligområder, hvor mange udlændinge bor sammen, i "yderkanten" 
af det danske samfund. Ghettodannelser skal modvirkes ved at alle kommuner, - også 
rige kommuner som Gentofte, skal tage imod en rimelig andel.

De der får asyl og varigt ophold i Danmark skal integreres ordentligt og hurtigt lære 
dansk, så de kan klare sig og få et arbejde.

Danmark er ikke - og skal ikke blive - et multietnisk samfund. Vi kræver, at mennesker, 
der kommer til Danmark, har respekt for vores- kultur og værdier. Men så skal vi også 
selv vise vilje og åbenhed. Så de kan få arbejde og klare sig selv.

De samlede virkninger af ændringerne i udlændingeloven herunder 
familiesammenføringsreglerne er, at der kommer færre flygtninge og indvandrere til 
Danmark. Hvis verden bliver fredeligere vil der komme endnu færre.

Danmark kan ikke løse alle verdens problemer. Men vi kan yde et vigtigt bidrag ved at gå 
foran som et godt eksempel.

Vi gør det i FN ved bl.a. vor fulde støtte til minerydning i krigsplagede lande - så 
flygtninge kan vende hjem og nye flygtningestrømme kan undgås. Og vi gør det gennem 
vores ulandsbistand.

Vi vil fortsat tage imod flygtninge som er personligt forfulgt. Men jo mere vi kan give en 
håndsrækning til fred og fremgang i flygtningenes hjemland og bane dem vejen for i 
sikkerhed at vende tilbage, jo flere kan vi hjælpe på bedste vis.

Regeringen har fremlagt en stram og anstændig udlændingepolitik med klare rettigheder 
og pligter.

Hvad kan det borgerlige alternativ enes om ?

Deres vej
Usikker og ulige
Venstre og Det Konservative Folkeparti har fremsat deres regeringsplan.

VK vil sætte den fremgang over styr, der er skabt i de sidste 5 år. Den solide økonomi og 
optimismen vil forsvinde.

VK vil give milliarder i skattelettelser. Pengene til disse kan kun hentes hos borgerne 
selv, nemlig gennem besparelser på offentlige ydelser, offentlig service eller gennem 
brugerbetaling.

Socialdemokratiet siger: Pengene skal være der, før de kan bruges Jobfradrag - 10 mia. 
kr.

VK vil indføre et jobfradrag, som vil koste mindst 10 mia. kr.

VK vil ikke fortælle os noget om, hvordan de vil gennemføre jobfradraget, men Det 
Økonomiske Råd, "vismændene", har beskrevet en model.

Arbejdsmarkedsfradraget skal finansieres ved en forhøjelse af bruttoskatten, hvilket 
betyder, at alle på dagpenge, folkepension, efterløn og førtidspension går ned i indkomst, 
samtidig med at de beskæftigede får skattelettelser via jobfradraget.

VK vil også hente 3 mia. kr. ved at afskaffe retten til fradrag for fagligt kontingent.

2,1 mio. skatteydere med en personlig indkomst på under 130.000 afgiver 3 milliarder 
kroner til skatteydere med en lønindkomst på mellem 130-400.000 kroner. Det er 
"vismændenes model". Men hvad er VK's model?

Med den ene hånd vil VK sende mennesker ind på arbejdsmarkedet - og med den anden 
hånd vil man via ordningen om at "pengene skal følge barnet" sende folk - specielt 
kvinder - hjem igen. Hvor er fornuften henne ?

VK fortæller ikke, hvor pengene til arbejdsmarkedsfradraget skal komme fra. Det er kun 
"gaverne", de ser på. Regningen skal først betales senere, men den kommer. En regning 
på mindst 10 mia. kr.

Pengene kan bruges bedre. Der er slet ikke råd til og brug for skattelettelser. Vi skal først 
og fremmest udvikle sygehusene, børnepasningen, ældreomsorgen - og betale tilbage på 
den offentlige gæld.

Vi må ikke sende regningen for skattelettelser i denne generation videre til den næste 
generation. VK beskatter næste generation, fordi den vil ,give forbrugsmuligheder til 
denne generation.

VK's forslag hænger slet ikke sammen. Skattelettelser til erhvervslivet - 9 mia. kr.

VK lover også skattelettelser til erhvervslivet i 9 milliarder kroner. Erhvervene skal ikke 
betale grønne afgifter i modsætning til private husholdninger. Erhvervene skal heller ikke 
betale arbejdsmarkedsbidrag, og der bliver åbnet for en række skattehuller, som den 
nuværende socialdemokratisk ledede regering afskaffede i 1993.


VK vil afskaffe lejeværdien af egen bolig - 7 mia. kr.

Det vil koste 7 milliarder i tabte indtægter. På kort sigt vil det betyde en stigning i 
kontantprisen på ejendommen med 20 pct., så konsekvensen vil være øget privatforbrug, 
øget inflation. Og forværring af betalingsbalancen med 12 milliarder kroner.

VK's forslag om afskaffelse af lejeværdi undergraver den stabile økonomi, som Danmark 
har i 1998. Og forslaget om at afskaffe lejeværdi og forsikringspræmie til dagpenge, 
gavner de rigeste.

VK's forslag om lejeværdi vil ramme de unge, der skal ud og købe boligen. Ejerboligerne 
bliver dyrere - op til 20 pct.

Sådan virker VK's skattepolitik:

Familien A. Hansen i Silkeborg: - 3.600 kr.
- to almindelige lønninger
- parcelhus med vurdering på 800.000 kr.

Familien V. Carlsen, Strandvejen: 33.000 kr.

- to højtlønnede
- villa med vurdering på 3 mill. kr.

Familien A. Jensen, Ishøj: - 9.100 kr.

- lejebolig
- arbejdsløs, enlig

VK siger skattelettelser ...

Under den daværende borgerlige regering var der rekord høj stigning i skattetrykket. Fra 
45 pct. i 1982 til 52 pct. i 1988.

Venstre kommuner er i øvrigt dem, der har sat skatten mest op. Ca. halvdelen af alle 
Venstre kommuner har sat skatten op i 1998.

Det er VK politik i praksis.
Mere til de rigeste pensionister - 1/s mia. kr.

VK vil give rige pensionister mere i pension. De vil gøre folkepensionen mindre af-
hængig af supplerende indkomst. Det betyder mere i pension til mennesker med højere 
erhvervsindkomst ved siden af folkepensionen. Og ikke en krone til den almindelige 
folkepensionist.


"Frihed" til børnefamilier - 2-3 mia. kr.

VK vil give "frihed" til børnefamilier. Familierne skal have offentligt tilskud, hvis man 
passer sit barn selv.

VK skaber en ny tilskudsordning til børn, som i forvejen er i hjemmet hos deres forældre. 
Et nyt børnetilskud.

VK siger, at pengene skal følge barnet, så kan forældrene frit vælge, om de vil have 
passet barnet i daginstitution eller selv passe det.

Ordningen bliver meget' dyr for kommunerne, idet der jo netop skal være frit valg. Dvs. 
kommunerne skal have både offentlige pladser til borgerne, og samtidig tilbyde tilskud til 
forældrene.

Det vil koste mellem 2 og 3 milliarder kroner.

Dertil kommer at VK forslaget vil sætte familierne under pres. Det vil blive økonomisk 
tiltalende for mange kvinder at gå hjemme. Færre kvinder vil blive på arbejdsmarkedet.

Socialdemokratiet ønsker ikke den familiepolitik. Vi ønsker, at det skal være muligt, at 
arbejde for begge forældre.

I alt for mange år har børnefamilierne indrettet sig efter arbejdet. Socialdemokratiet 
mener, at det er på tide, at arbejdet indretter sig efter børnefamilierne.

VK siger hårdere kamp mod kriminalitet ... Det gør Socialdemokratiet også

Højere strafferammer og forstærket bekæmpelse af organiseret kriminalitet og 
rockerkriminalitet er VK's program for sin regering.

Socialdemokratiet har allerede gennemført forslagene, så VK taler mod bedre vidende.

Politiet har fået flere penge - 400 mio. kr. - således at der kan laves et moderne og ef-
fektivt politiarbejde.

Socialdemokratiet har gennemført en stærk indsats for kriminalitetens ofre.

Vi har skærpet straffene for de særligt grove voldsforbrydelser. Endvidere er straffen for 
at bære knive og slagvåben skærpet.

Vi har oprettet "stoffri" afdelinger i fængslerne.

Straf og forebyggelse hænger sammen. Derfor har Socialdemokratiet og regeringen 
sørget for, at der kan laves en ekstra social indsats i storbyer, der er særligt ramt af 
ungdomskriminalitet.

VK taler aldrig om forebyggelse.

Regeringen fik rockerborgene væk. Ud af byerne, således at almindelige borgere kan 
færdes trygt og sikkert.

Socialdemokratiet står for en konsekvent retspolitik. Vi nøjes ikke med programmer og 
annoncer. Vi handler.


VK siger strammere udlændingepolitik - Det gør Socialdemokratiet også - men på et 
anstændigt grundlag

Vi har i Folketinget fremlagt forslag til ny udlændingelov og en egentlig integrationslov. 
Danmark tager kun mod flygtninge, der er personligt forfulgte.

VK kan ikke finde ud af hvad de tilsammen skal mene om flygtninge og indvandrere. Og 
kan de blive enige med både Dansk Folkeparti og Centrumdemokraterne ?

VK siger statsstøtte til privathospitaler - Det gør Socialdemokratiet ikke

Socialdemokratiet siger nej til statsstøtte til privathospitaler, men a til fortsat forbedring 
af det offentlige sygehusvæsen.

VK ønsker at lade det offentlige finansiere 85 pct., hvis en borger ønsker behandling på 
et privathospital. Til gengæld skal den enkelte borger betale 15 pct.

Socialdemokratiet siger nej til brugerbetaling.

Er VK's forslag en skjult dagsorden for et farvel til gratis behandling på offentlige sy-
gehuse?

Er målet i virkeligheden brugerbetaling i hele sygehusvæsenet?

Ved at indføre 85 pct. tilskud til privatbehandling tages det første skridt væk fra alles ret 
til gratis behandling og høj kvalitet.

Endemålet kan blive, at man skal tegne dyre, private sygesikringsordninger og Danmark 
opdeles i et A- og B- sygehusvæsen.

Et A-sygehusvæsen for A-holdet og et B-sygehusvæsen for B-holdet. I øvrigt fjerner 
private betalingshospitaler ikke ventelisterne.

Der er ca. 130 sengepladser på privathospitalerne. Det svarer til 5-6 promille af den 
samlede kapacitet i det offentlige sygehusvæsen. Og hvad vigtigt er, privathospitaler 
skaber ikke flere læger eller sygeplejersker. Det er mængden af læger, sygeplejersker, der 
bestemmer antallet af operationer og produktivitet.

Venstre har sagt at sygehusudgifterne er vokset med 5 pct. under den borgerlige regering 
fra 1982 til 1992.

Det er ikke rigtigt. Sandheden er at det sygehusvæsen, som den socialdemokratisk ledede 
regering overtog i 1993, var nedslidt og udsultet. Udgifterne stagnerede, ja, de faldt 
endda i en periode.

Siden 1993 er bevillingerne til sundhedsvæsenet øget med 11 pct. Og langt størstedelen 
er gået til sygehusene.

Der er således taget fat om problemerne.

VK siger bedre miljø...

VK vil lave et "belastningsindeks for bekæmpelsesmidler" og en hurtig godkendelse af 
nye "skånsomme" bekæmpelsesmidler.
Vi siger: Det var Sørens. VK har været imod afgiften på bekæmpelsesmidler og har ikke 
støttet regeringens indsats for det rene vand.

Vi skal ikke have noget belastningsindeks. Gift er gift.

VK siger ikke ...

Og så er der alt det, som VK har fortiet i valgkampen. Nedsatte dagpenge, dårligere 
arbejdsmiljø, begrænsning af efterlønnen, afvikling af orlovstilbud, minimering af 
voksenuddannelsen, højere huslejer, ukendte privatiseringer, mindre hjælp til verdens 
fattigste, nedlæggelse af job i det offentlige ...

Det kan gå to veje

Den socialdemokratiske vej, som skaber job, velfærd og et bedre miljø - og den anden vej 
VK-vejen som fører til usikkerhed og ulighed.


Valgstatus marts 1998


1

