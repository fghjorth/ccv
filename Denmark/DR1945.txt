Hvad vil Danmarks Retsforbund?
Økonomisk og åndelig Frigørelse
Danmarks Retsforbund vil skabe lige Ret for alle i Adgangen til Jord og Erhvervsmuligheder.
Natur- og samfundsskabte Værdier skal tilhøre Fællesskabet (gennem fuld Grundskyld) og 
arbejdsskabte Værdier tilfalde den enkelte (bl. a. ved størst mulig Skattefrihed).
Danmarks Retsforbund bekæmper al Monopolisme i Form af Toldbeskyttelse og andre 
Særrettigheder, der giver nogle Borgere Muligheder for at udbytte andre og. hindrer sundt Initiativ 
og værdiskabende Handel.
Danmarks Retsforbund ønsker Næringsfrihed og fri Konkurrence sikret mod Statens og 
Organisationers Indgreb.
Danmarks Retsforbund vil bevare og forbedre vor demokratiske Forfatning, idet en Begrænsning af 
Statens Opgaver samtidig tilstræbes.
Et virkelig frit Folkestyre for fælles Anliggender må frigøre sig for Erhvervs- og andre 
Særinteressers Indflydelse og etableres med fornøden Kontrol fra Folkets Side (Fri Valgret).
Danmarks Retsforbund vil give de gamle, de syge og Invaliderne der sociale Forsorg, der med Rette 
tilkommer dem.
Danmarks Retsforbund kræver den personlige Frihed respekteret og er
således Modstander af den tvungne Værnepligt.
Danmarks Retsforbund ønsker Stat og Kirke adskilt og forlanger Barneskolen fri for enhver 
Ensretning.
Ved en sådan Politik vil Danmark gå i Slidsen for Fjernelse af Krigsårsagerne. Når Landene 
afspærrer for Jorden, kræves der Jord og Råstoffer fra andre Lande. Når handelen spærres ved Told 
og Restriktioner, kæmpes der om Kolonier og Monopoler.
Den, der tror på Staten som Formynder, på Tvang og Magt, har intet nos os at gøre.
Men alle, der mener, at det enkelte Individ bedst selv kan ordne sine egne Affærer til Samfundets 
Gavn og betragter personlig Frihed under eget Ansvar som det største menneskelige Gode, bør 
slutte sig til Danmarks Retsforbund. Hvorfor De skal stemme på Retsforbundet.
Vi vil selv styre Landet.
I en kritisk Tid kort efter Besættelsen udtalte Retsforbundets Ordfører i Folketinget:
Det er det danske Folk, der skal styre Danmark. Der i imidlertid nogle Fantaster, der kræver, at 
Magten skal udleveres dem til Trods for, at de næppe udgør en Tyvendedel af Befolkningen — og 
så aer jeg endda bort fra Kvaliteten
Det burde være unødvendigt at sige det, men der er Folk som ønsker at få Magten til Trods for, at 
den overvejende Del af den danske Befolkning har en inderlig Modvilje imod dem.
Jeg mener, at et sådant Krav er tåbeligt, og det skal sig (her i Folketinget, så ingen udenforstående 
tager fejl Bestik.)
Ud fra denne Indstilling, som vakte Bifald over hele Lande gik Danmarks Retsforbund med i det 
politiske Samarbejd som har båret Regeringen siden da og bestået sin Prøve som Værn om vort 
Folkestyre.
Arbejdet på Rigsdagen
Vilkårene.
Retsforbundets Repræsentanter på Rigsdagen har bl. a. haft Sæde i de 5 Partiers Samarbejdsudvalg 
(det såkaldte Ni-mandsudvalg) og i Finansudvalget.. Af Hensyn til det fælles Mål at føre Danmark 
så tåleligt som muligt gennem Vanviddets Dage har Retsforbundet affundet sig med den førte 
Udenrigspolitik og tager Afstand fra desperate Handlinger, som kun kan bringe nye Ulykker over 
Land og Befolkning.
Mod Toldforhøjelser og Militærpropaganda.
Retsforbundet har derimod ikke haft Repræsentanter i Samlingsregeringens skiftende Ministerier og 
har undladt* at medvirke ved Lovgivningsarbejder og Dispositioner, der var os for brogede. Blandt 
de Sager, der kan tales om, kan; vi eksempelvis nævne, at vore Repræsentanter ikke har kunnet gå 
med til Bevillingen af de Beløb, som gennem Officersbevægelsen „Folk og Værn" benyttes til 
militaristisk Propaganda, ligesom Retsforbundet stemte imod, da udbyttende Særinteresser fik 
gennemført fantastiske Toldforhøjelser og dermed en forøget indirekte Beskatning.
De samfundsskabte Millioner.
Vore Folketingsmænd har af alle Kræfter kæmpet mod Strømmen for at få Byrderne lettet for den 
arbejdende Befolkning; deres Indsats har i så Henseende ikke været uden Betydning, men 
herskende Klasse- og Særinteresser har endnu været for stærke, og Uforstanden for stor, til at der 
har kunnet skabes Lydhørhed for Kravet om at indkassere de samfundsskabte Millionværdier, som 
opstår ved Befolkningens Vækst, Samfundets fælles Virksomhed og Dyrtiden.
Når en By vokser i Indbyggertal, stiger Prisen på Bygninger og Grunde, og Kravet om 
Huslejeforhøjelse rejser sig. Hvorfor finder man sig i, at Grundejerens Formue vokser tilsvarende? 
Han har jo ikke selv præsteret noget.
Når Staten for Skatteydernes Penge bygger en ny Vej (Kogevejen). eller elektrificerer Københavns 
Nærtrafik, stiger Grundene voldsomt i Værdi. Hvorfor skal Grundejerne og Spekulanter have Lov 
til uden egen Arbejdsindsats at tage Gevinsten, hjem?
Når Priserne på Landbrugsprodukter stiger, og Landbrugets Fortjeneste bliver større, får Godser og 
Gårde en tilsvarende højere Værdi. Hvorfor skal man lade de nuværende Ejere ved Salg af 
Landejendomme tage en Overpris hjem? Det er Dyrtiden, der laves om til forøget Formue for 
Sælgerne og til forøget Gæld for det arbejdende Landbrug.
Alle sådanne Værdier, som eksisterer og fremdeles opstår som Følge af Samfundets Forhold og 
ikke skyldes den enkeltes Arbejde, vil Retsforbundet have indkasseret i Statskassen gennem fuld 
Grundskyld. Derved opnås bl.  a.:
at den arbejdende Befolkning i tilsvarende Grad kan beholde sin Arbejdsløn ubeskåret for synlig og 
usynlig Skatteplyndring,
at de fremtidige Grundejere og Landmænd han klare sig uden Hjælp og „Ordninger", idet de i 
Stedet for at betale Renter af en fast Gæld kun skal svare Grundskyld af den skiftende Grundværdi, 
som Ejendommen til enhver Tid har,
at al Jord udnyttes bedst muligt, fordi det bliver for kostbart for Ejeren f. Eks. at lade en 
byggemoden Grund ligge hen eller ikke at dyrke sin Jord godt nok (Grundskylden skal jo svares i 
Forhold til Jordens Værdi). Dette vil igen sige, at "Byggeriet og andet Arbejde kommer i Gang, og 
at en naturlig Udstykning af Landbrugsjord vil finde Sted. Vandringen af Arbejdskraft fra Landet til 
Byerne mindskes.
Told og andre mere eller mindre usynlige Skatter.
Medens Samlingsregeringen undskylder sig med, at der for Tiden ikke kan gennemføres 
dybtgående økonomiske Reformer som Retsforbundets Grundskyldskrav, kan der slet ikke
findes noget Forsvar for den Told- og Skattepolitik, som er videreført med forøgede Byrder for den 
arbejdende Befolkning — særligt tyngende på de dårligst stillede og ofte til nye Fordele for de i 
Forvejen velstillede Borgere. Tøjskatten er en Skændsel, fordi den især rammer børnerige Familier 
og den fattige, der ikke har et fyldt Klædeskab at se Tiden an med.
De sidste Års Toldforhøjelser er ensbetydende med en hensynsløs Forbrugsbeskatning og samtidig 
en Gave til de Virksomheder, som i Ly af Toldens varefordyrende Virkning kan tage større 
Fortjenester hjem, d. v. s. privatbeskatte Forbrugerne — lamme deres Købekraft.
Retsforbundet har været alene om at gå imod en sådan skamløs Udnyttelse af Samarbejdets Vilkår.
Retsforbundets Presse
Vort Blad „Vejen frem" har af yderste Evne været på Vagt over for den reaktionære Strømning, 
som i Ly af de tvungne Forhold er opstået både på økonomiske, sociale og åndelige Områder.
Vi har protesteret mod Særinteressernes Udnyttelse af Situationen og kæmpet mod Tidens Tendens 
til at vælte Byrderne over på de svageste Skuldre. Vi har sagligt underbygget Kravene om ved en 
forøget Grundskyld og en Afvikling af Told og Forbrugsbeskatning at nå til retfærdigere 
økonomiske Tilstande.
Statsregereri og Planøkonomi.
Visse Indgreb, en rimelig Prisregulering o. lign. kan ikke undgås under ekstraordinære 
Krigsforhold, hvor Afspærringer og deraf følgende Vareknaphed giver dårlige Elementer 
Muligheder for at udnytte Nøden; dog vilde vi foretrække en mere omfattende Rationering i Stedet 
for en hårdhændet og vilkårlig Behandling af en hæderlig og nyttig Handelsstand. En bedre affattet 
Prislov med forståelige Avancebestemmelser er vort Mindstekrav til en anstændig Lovgivning.
En fortsat Udbygning af Systemet med Myndighedernes Indblanding i flere og flere private og 
erhvervsmæssige Forhold er vi de første til at modvirke. Frem for alt må det slås fast, at vi efter 
Krigen omgående må have likvideret det Embedsmandsvælde, vi efterhånden har skaffet os på 
Halsen. Erhvervslivet må have sin Frihed tilbage. Foruroligende mange Mennesker tror på Staten i 
Stedet for på sig selv. Sandheden er den, at statsreguleret Økonomi (Planøkonomi) aldrig har kunnet 
måle sig med det private Initiativ. I Statens Vold stivner Erhvervslivet. Fremskridtet standser, og 
Fattigdommen breder sig. Og hvad værre er: den personlige Frihed går tabt. Åndelig Ens/-retning 
og Tvang bliver Følgen.
Militærspørgsmålet.
Vi har bekæmpet Bestræbelserne for at liste militaristiske Synspunkter ind i det fredelige danske 
Sind og fremholdt Retsforbundets ufravigelige Krav om Afskaffelse af den tvungne Værnepligt, der 
er uforenelig med personlig Frihed.
Kommunisterne.
„Vejen frem" skrev den 25. August 1941:
„Og vor redaktionelle Artikel „Vore egne Kommunister" i vort Blads Nr. 29 sluttede vi med Håbet 
om, at der over for vore egne Kommunister kun vilde blive benyttet Våben, som en liberal dansk 
Tankegang kunde acceptere. Sådan er Retsstatsfolks Indstilling til den gordiske Knude, der blev 
overhugget ved den nu vedtagne Lov, som forbyder Foreninger og Sammenslutninger af 
kommunistisk Karakter og giver Lovhjemmel for at tage Kommunister i forvaring. Det var sorte 
Dage i dansk Politiks Historie, da Rigsdagen så sig nødsaget til at vedtage denne Lov „af Hensyn til 
Statens Sikkerhed og Forhold til fremmede Magter" kan vi kun beklage, at Regeringen ikke har 
ment at kunne lade det forblive ved en ren administrativ Ordning."
Ungdom og Opdragelse.
Hvis vi vil undgå, at Demokratiet bliver en Karikatur af et frit folkestyret Samfund, da må vi 
modarbejde al den barnagtige Autoritetstilbedelse og al den frygtsomme og ukritiske Underkastelse 
under livsfjendske Moralkrav, som uvægerlig fører til åndelig „Åreforkalkning".
Demokrati er ikke Massekultur, men det er en Fremhjælpen af Masserne til personlig Kultur, og 
derfor vil vi arbejde for en Kultur og en Opdragelse^, som giver enhver af os Mulighed for at 
udvikle sig til kritiske og dømmekraftige Personligheder. Dette sker ikke ved at sætte små og store 
på Skolebænken og indpode dem „store Idealer", men ved at give de enkelte en Arbejdsplads i 
Hjem, Skole og ude i Samfundet, så de kan udvikle sig ved at virke.
Danmarks Retsforbund
stiller nu til Valg.
Trods stor principiel Uenighed med Samlingens fire andre Partier erklærer vi os beredte til et fortsat 
politisk Samarbejde. Vi vil være med til at slå Kreds om vort Lands Selvstændighed og vort 
Folkestyres Beståen. Men vi vil indenfor Samarbejdet ud fra retsdemokratiske og frisindede 
Synspunkter kæmpe
mod alle Klasse- og Særinteresser
 for lige Vilkår, økonomisk og social Retfærdighed - først og fremmest gennem Grundskyld og 
Frihandel,
mod Statsregereri og Embedsmandsvælde,
for Statsopgavernes Begrænsning og fuldt Folkestyre friere og bedre Valgmetoder,
mod Militær og Tvang,
" for personlig Frihed og Frisind.
Giv os Kræfter til at gøre en afgørende Indsats. Giv os Deres Stemme.
Danmarks Retsforbund, østre Storkreds
