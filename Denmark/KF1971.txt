»De næste år« er det valgprogram, den konservative folketingsgruppe vedtog 31. august 1971, og 
som godkendtes af partiets repræsentantskab lørdag den 4. september 1971.
Det konservative folkeparti har i den forløbne regeringsperiode sammen med de to andre
regeringspartier arbejdet for at øge velstandsstigningen, skabe flere arbejdspladser, gennemføre en 
lang række nødvendige reformer og bremse stigningen i de offentlige udgifter.
Svagheden i 60'ernes danske økonomi var, at det danske samfund brugte mere end det tjente og 
producerede. Vi nærmer os nu balancen mellem det, vi bruger, og det, vi selv fremstiller. 
Anstrengelserne må derefter koncentreres om, at vi i 70'erne kan tjene det, vi ønsker at bruge. 
Påpasseligheden med det offentliges udgiftsstigninger må forøges, så vi gennem en konstruktiv 
skatte- og erhvervspolitik kan gøre det mere tiltrækkende at arbejde, spare og producere.
Regeringen bor derfor fortsætte og videreføre arbejdet for at løse følgende hovedopgaver:
1.	forberede Danmark på at indtræde i Fællesmarkedet
2.	yderligere styrke Danmarks økonomi og
3.	fortsætte den påbegyndte modernisering og menneskeliggørelse af det danske 
samfund.
Danmarks indtræden i Fællesmarkedet er nødvendig for at åbne et større marked for dansk 
erhvervsliv, for at knytte Danmark ti! en fælles europæisk handelspolitik og for at sikre Danmarks 
indflydelse i forhandlinger om fælleseuropæiske anliggender.
For at dansk erhvervsliv kan udnytte mulighederne i det nye store markedsområde, må der 
overføres arbejdskraft og kapital fra det offentlige til erhvervslivet. Perspektivredegørelsen må 
bevirke, at der gennemføres en række forslag, som tilsammen kan sikre dansk erhvervslivs 
mulighed for at øge produktionen og dermed levestandarden,
De offentlige udgifter må ikke stige stærkere end produktionen Statens og kommunernes forbrug af 
penge, materialer og arbejdskraft må samordnes, Forældede krav til institutioners indretning og drift 
skal ophæves, så ansvaret også på dette område lægges ud i amter og kommuner.  Den påbegyndte 
rationalisering inden for det offentlige må styrkes ved at knytte rationaliseringsarbejdet direkte til 
styringen af de offentlige finanser. Samarbejdet mellem slat og erhvervsliv om produktudvikling og 
forskning må udbygges ved hjælp af forsknings-, udviklings- og produktionskontrakter. Når den 
stramme økonomiske politik kan lempes, vil Nationalbanken gennem forhandling med 
pengeinstitutterne kunne sikre, at erhvervslivets kapitalforsyning får en fortrinsstilling. Når 
neddæmpningen af det offentliges forbrug er slået igennem, indføres midlertidige skattefradrag ved 
investeringer. Førsteårsafskrivningerne på maskiner og lignende bør forhøjes, og de skattemæssige 
regler for udgifter ti! forskning må forbedres, Minimumsgrænsen for kapitalvindingsskat på aktier 
hæves,
Egnsudviklingspolitikken må forstærkes gennem øget udflytning af offentlige institutioner.
Det konservative folkeparti vender sig imod store kollektive erhvervsfonds, og imod stats-dirigering 
af erhvervslivets kapitalforsyning En sammenligning med de socialistiske lande viser, at et system, 
der bygger på den enkeltes interesse i at arbejde, spare Og producere mere, skaber større tilfredshed 
og højere levestandard. Virksomhederne bør have mulighed for at henlægge til ekstraordinære 
Investeringsfonds, hvortil også medarbejderne kan foretage skattefrie indskud. Disse 
investeringsfonds må fungere i et nært samarbejde med arbejdsmarkeds- og konjunkturpolitikken.,
Den nødvendige kapitaldannelse og udbredelsen af ejendomsretten til hver enkelt kan stimuleres 
gennem lønmodtagernes adgang til frivilligt at opspare i firmainvesteringsfonds og i personlige 
investeringskonti i pengeinstitutter. Enhver må skattefrit kunne opspare en del af indtægten på en 
personlig investeringskonto i et pengeinstitut eller i en firmainvesteringsfond. Skattefriheden 
opretholdes, så længe pengene er bundet på en konto eller placeret i erhvervsinvesteringer, men 
bortfalder, hvis de hæves til forbrug.
Gennem adgangen til oprettelse af frivillige firmafonds skabes et grundlag, som lønmodtagere og 
erhvervsliv kan bygge videre på, under debatten om økonomisk demokrati og medindflydelse.
Der bor være skattefrihed for udbyttedeling, som bindes i aktier eller firmafonds. 
Erhvervslivets konkurrenceevne og indkomsternes købekraft sikres gennem en frivillig 
indkomstpolitik, der samordnes mellem erhvervslivets og det offentliges lønmodtagere og 
arbejdsgivere i et samfundsøkonomisk kontaktorgan.
Omskoling og efteruddannelse bor stå åben for alle, der bliver ledige, så arbejdsløshed i videst 
muligt omfang erstattes af uddannelse.
I den kommende regeringsperiode må der gennemføres en reform af det indviklede 
kildeskattesystem. Hovedformålene er 1) at gøre det mere attraktivt at tjene mere, og 2) at forenkle 
og rationalisere systemet i alle led.
Det nye skattesystem må udformes på en sådan måde, at man undgår de mange efterreguleringer for 
A-skatteyderne. De laveste indkomster, herunder unge under uddannelse og pensionister, bør udgå 
af skattesystemet, da omkostningerne ofte overstiger den opkrævede skat. Herved opnås en 
betydelig forenkling af det offentliges administration. Samtidig bør man gå over til, at 
virksomhederne indbetaler kildeskatten kvartalsvis. Der bør indføres et længere proportionalt 
skattetræk, så almindelige indtægter ikke beskattes med en højere procent af ekstra- og overarbejde.
Skattegrænsen for medhjælpende husfruer forhøjes. Sambeskatningen af renteindtægter m. v. 
afskaffes.
Disse forslag vil medføre, at det i højere grad kan betale sig at producere, spare eg tjene mere. Kun 
ved at frigøre disse i et frit samfund indbyggede kræfter, kan vi klare de kommende års store 
opgaver.
Det konservative folkeparti vender sig mod forsøg på at afskaffe de skattefradrag, der gør det muligt 
for familier med almindelige indkomster at eje deres bolig
Som led i en kommende skattereform bør der lægges loft over kommunernes mulighed for at 
forhøje ejendomsskatterne.
Samfundet bor ikke straffe ejere af parcelhuse og ejerlejligheder, som nedbringer deres prioriteter. 
Beskatning af såkaldt »skattemæssigt overskud« bør derfor undgås. Det må overvejes helt at 
friholde pensionister og andre ældre medborgere, der ønsker at blive boende i deres hus, for 
virkningerne af opvurderinger Vedligeholdelsesfradraget bør ajourføres.
Frigørelsen af boligmarkedet uden for hovedstadsområdet må søges tilendebragt ved boligforligets 
udløb i 1975. Samtidig bor der tilrettelægges en særlig plan for et frit - og dermed mere retfærdigt 
boligmarked i hovedstaden senest ved udgangen af 70'erne, Der må tages vidtgående hensyn til de 
nuværende lejere 1 den ældre boligmasse.
Det sociale og almennyttige boligbyggeri må rationaliseres pga. i højere grad sættes ind på at løse 
de egentlige sociale boligopgaver.
Behovet for et menneskevenligt, tiltalende og sundt miljø må prioriteres stadig højere. Der må være 
flere grønne områder både i nye og gamle kvarterer. Historisk værdifulde bygninger og kvarterer 
bør bevares: Vi står ved afslutningen af regeringens og forureningsrådets store kortlægning af. 
Danmarks forureningsproblemer, De konkrete initiativer, regeringen har gennemført, må herefter 
suppleres med en rullende indsats over for forureningen. De enkelte virksomheders mulighed for at 
undgå forurening må styrkes gennem særlige skatteordninger og ved internationale aftaler om 
ensartede regler. Danmarks indtræden i Fællesmarkedet vil give bedre mulighed for, at vi kan være 
med i et fælles europæisk samarbejde om bekæmpelse af forureningen, Danmark må inden for EF 
og i andre internationale organer tage initiativet til flere konkrete aftaler om 
forureningsbekæmpelse.
Socialreformen må videreføres til sikring af de udsatte grupper. Nye direktiver må forhindre 
misbrug.
Skattereformen bør medføre, at det bliver mere attraktivt for pensionisten at have ekstraindtægter 
bl.a. ved at mindre indkomster udgår af skattesystemet.
Pensionstillæggets indtægtsgrænser ændres trinvis, så der ikke sker fradrag for almindelige 
ekstraindkomster. Det offentlige og erhvervene må i samarbejde med arbejdsformidlingen sikre 
arbejdspladser til 1} ældre lønmodtagere, der bliver ledige, 2) tidligere selvstændige, der ønsker at 
opgive egen virksomhed og 3) pensionister og andre, der ønsker deltidsarbejde.
Ud fra et familiepolitisk synspunkt ønsker vi, at der ikke i lovgivningen diskrimineres imod 
ægteskabet.
Privatlivets fred må sikres gennem retsregler for brug af skjulte mikrofoner, kameraer, 
båndoptagelser, edb-systemer m. v.
Samfundets indsats imod den internationalt stigende kriminalitet må forstærkes. Der må 
gennemføres hurtigere retsforfølgelse.
En ny forvaltningslov må give nøjagtige regler for myndighedernes behandling af sager, der 
vedrører de enkelte borgere Loven må definere myndighedernes pligt til at begrunde deres afgørelse 
og borgernes adgang til at klage. Der må oprettes en uafhængig forvaltningsdomstol.
Kunst- og kulturpolitikken bør decentraliseres, så lokale myndigheder og institutioner får størst 
mulig indflydelse. Valget af kunstnere til særlige opgaver lægges ud til kommunernes. 
kulturudvalg. Kunstfondudvalgene bør alene være rådgivende. Kunststøtten koncentreres fortrinsvis 
om indkøb af værker frem for direkte støtte til kunstnerne.
Radiomonopolet bør ophæves, så seere og lyttere kan nyde godt af konkurrencen mellem flere af 
hinanden uafhængige radio- og TV-stationer.
Lovgivningen bør ændres, så der straks kan indføres en privat radio. Når TV-2 skal oprettes, må den 
drives uafhængig af Danmarks Radio, evt. finansieret af reklamer. Danmarks Radio bør kun drive 
én TV-kanal og to radioprogrammer. Al radio- og TV-undervisning bør henlægges under 
undervisningsministeriet.
Der må straks indføres pligt for Danmarks Radio til arkivering og udlevering af alle udsendelser. 
Der må være lovgivning om ansvaret for udsendelserne og om adgang til berigtigelse. Faste 
klageudsendelser må indføres.
Folkekirkeordningen bør bevares. Kristendomsundervisningen må udbygges på alle niveauer og 
fastholdes i de mindste klasser.
Folkeskolens igangværende modernisering bor planlægges nøje efter de økonomiske muligheder.. 
Kommende undervisningsformer skal prioritere erhvervsuddannelserne højest.
Al samfundsorientering må indgå en belysning af erhvervslivets betydning for det øvrige samfund.
Den højere uddannelse må moderniseres, så studierne trindeles og forkortes. Stopprøver må sikre 
imod spild og der oprettes et direktorat for den højere undervisning.
Uddannelsesstøtten bør omlægges, så den hovedsagelig hviler på lån. Legater forbeholdes de yngste 
årgange. 
Forsvarets styrkemål opretholdes, og materielprogrammet fuldføres omkring 1975-76, 
Værnepligten uændret, Det nuværende beredskab bevares, så Danmark også I fremtiden kan 
opretholde den fred og sikkerhed, som er skabt gennem medlemskab af NATO.


