Helhedsplan H-82, der er udarbejdet af
Det konservative folkeparti og Venstre består af seks forslag, som tilsammen kan løse en række af 
de problemer, der er skabt gennem den socialdemokratiske regerings politik og af forholdene ude i 
verden.
Hvis planen gennemføres, vil der efterhånden være basis for 140.000 ekstra arbejdspladser. 
Prisstigningerne og den høje rente vil blive modvirket.
Planen bygger på, at den enkelte skal have større indflydelse på sit liv og påtage sig et øget ansvar 
for sin tilværelse. Den hidtidige politik har i alt for høj grad lagt vægt på, at staten skulle løse alle 
problemerne. H-82 skal gøre det muligt for den enkelte at få mere ud af en øget arbejdsindsats, for 
virksomhederne - små som store - at øge aktiviteten og for kommunerne at løse flere opgaver uden 
statens indblanding.
H-82 er som nævnt en helhed. Tag f.eks. indkomstskatten. Den kan lettes, fordi planen også 
omfatter betydelige besparelser på de offentlige budgetter. Når indkomstskatten lettes, lettes presset 
på lønningerne (f.eks. lønglidningen). Det betyder, at virksomhederne får lavere omkostninger, så 
de kan øge aktiviteten og dermed beskæftigelsen. Samtidig ændres dagpengesystemet, så der bliver 
større fordel ved at have arbejde. Det betyder, at den enkelte i nogle tilfælde vil ønske at tegne en 
supplerende dagpengeforsikring, men det bliver der også råd til, når skatten falder.
FORSLAG NR.1.
Skatten sættes ned ved besparelser.
Skatten for 1982 er fastsat. Men i 1983, 1984 og 1985 foreslås lettelser af indkomstbeskatningen på 
henholdsvis fem, seks og syv milliarder kroner. Baggrunden for denne skattelettelse og for at man 
også kan nedsætte erhvervslivets skattebyrder er, at der foreslås ændringsforslag til finansloven 
(statens udgiftsbudget) på 14 milliarder i 1982, 15 milliarder i 1983, 17 milliarder i 1984 og 22 
milliarder i 1985.
Der er snesevis af spareforslag, rækkende lige fra postvæsenet til udenrigsministeriet.
Der lægges særlig vægt på at forenkle administrationen, at begrænse gratisydelser, at give 
institutioner og kommuner større frihed til selv at bestemme deres udgifter og at lade 
forsikringsprincippet træde stærkere frem inden for socialområdet og dagpengesystemet.
Disse ændringer skal naturligvis ikke ramme folkepensionister og andre med særlig lave 
indkomster.
FORSLAG NR. 2.
Virksomhedernes aktivitet i vejret.
Forslaget giver små og store virksomheder en række lettelser, der bevirker, at de kan sætte 
aktiviteten i vejret og for manges vedkommende også beskæftige flere. Der er flere hundrede 
tusinde små virksomheder i Danmark - tænk om blot hver anden kunne antage en mere.
Forslaget medfører, at virksomhedernes skatte- og afgiftsbyrde lettes med 4,9 milliarder kroner, og 
at afskrivninger m.v. forbedres, så der sker en samlet omkostningslettelse i erhvervslivet på 5,5 
milliarder kroner.
Der er i forslaget 20 punkter om lettelser, bl.a. vedrørende afskrivning på grundlag af 
"genanskaffelsesprincippet", henlæggelse til konjunkturreguleringsfonde, tilbageførelse af 
underskud, nye afskrivningsregler for bl.a. varelager, ophævelse af kapitalvindingsskatten for fast 
ejendom, nedsættelse af formueskatten, afskaffelse af skatten på produktionsjord, ophævelse af 
dækningsafgiften, retfærdigere skatteforhold for medhjælpende hustruer, afskaffelse af 
dobbeltbeskatningen vedr. aktier, ophævelse af goodwillbeskatningen og nedsættelse af 
selskabsskatteprocenten.
FORSLAG NR. 3.
Alle unge i arbejde.
Forslaget omhandler beskæftigelsesfremme m.v. og tager især sigte på at ændre administrative 
foranstaltninger og garantilønsbestemmelser med det formål at smidiggøre arbejdsmarkedet og sikre 
alle unge arbejde.
Det foreslås, at den enkelte lønmodtager kan få rådighed over sin andel af lønmodtagernes 
dyrtidsfond, og at 11-timers-reglen overalt udformes som inden for landbruget. Der skabes bedre 
geografisk og faglig bevægelighed på arbejdsmarkedet.
FORSLAG NR. 4.
Bedre arbejdsanvisning og
dagpengereform.
Der indføres skærpede regler m.h.t. at modtage anvist arbejde. Dagpengereglerne ændres, så der 
som grunddækning gives 90 pct. af den hidtidige indkomst, men højst et beløb, som svarer til 
mindstebetalingen på arbejdsmarkedet. Den enkelte får mulighed for at få højere dagpenge gennem 
en forsikringsmæssig ordning.
FORSLAG NR. 5.
Den sociale sikkerhed.
Samtidig med, at den sociale sikkerhed og fremtidige forbedringer inden for pensionsområdet sikres 
gennem den aktive erhvervspolitik, foretages ændringer inden for bistandsloven.
Udbetalinger til forældre med handicappede børn og tilskud til hjælpemidler m.v. skal ikke længere 
nedsættes efter socialindkomstens regler. Kontanthjælpen udbetales efter den normale sats for 
arbejdsløshedsdagpenge, og forhøjede børnetilskud følges med strammere regler for 
forældrebetaling i børneinstitutioner. Adgang til hjælp mod tilbagebetaling udvides.
FORSLAG NR. 6.
Større kommunal selvbestemmelse.
Forslaget går ud på at begrænse de krav, som staten stiller til kommunerne, så kommuner og 
institutioner i højere grad selv kan finde frem til økonomiske løsninger på de lokale problemer. En 
række statslige krav til serviceniveau og standarder begrænses.
Resultatet bliver "nulvækst" i de kommunale og amtslige budgetter i de kommende år og dermed 
efterhånden en begrænsning af det kommunale skattetryk.
Sådan virker H-82.
Helhedsplanen giver mulighed for at lette skattetrykket for lønmodtagere og for virksomheder ved 
hjælp af store offentlige besparelser.
Da besparelserne er større end skattelettelserne, og da hele økonomien forbedres, skabes der 
samtidig mulighed for at standse inflationen, nedsætte remten og formindske statens underskud.
De beregninger, der ledsager planen, viser følgende virkninger:
	Virkning på Virkning på
betalingsbal. beskæftigelse
	(mia. kr.)
(1.000)
A. Den offentlige udgiftsreform:
Overførselsindkomster	+ 4	- 20
Statsl. og komm. besparelser Møvr.	+ 5	_ 45
B. Reform af dagpengesystemet ,g
den social sikring	+ 6	+ 20
C. Erhvervsskattepolitikken	+ 5	+ 60
D. Den beskæftigelsesfremmende politik:
Smidiggørelse af arbejdsmarkedet		+ 15
Landbrugspolitik	+ 4	+ 30
Indkomstskattelempelser:
Direkte virkning	- 5	+ 20
Afdæmpet lønudvikling	+ 9	+ 30
Direkte virkninger	+ 28	+110
Indirekte virkninger pa byggeri niv.		+ 30
Samlede virkninger	+ 26	+ 140

