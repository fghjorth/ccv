Navnlig i det sidste halve År har den Opfattelse fæstnet sig, at Ministeriet Knud Kristensen er 
blevet et kostbart Eksperiment, som snarest bør afsluttes og aldrig gentages. Ikke på noget 
Tidspunkt i den vanskelige Periode, som vi oplever, har denne Regering nemlig haft Evne til at 
blive det samlende Midtpunkt i det Genopbygningsarbejde, som Danmark trænger til efter den tyske 
Udplyndring.
Handelspolitisk og forsyningsmæssigt har det danske Samfund under Venstreregeringen været 
kastet hid og did som et Skib uden Ror.
Først lod man — trods talrige Advarsler — stå til. For dernæst
rette op på de Ulykker, som blev forvoldt, er Regeringen gået i
stadig skrappere Indgreb og Restriktioner — stik imod det Program
som Venstre gik til Valg på i 1945.
»Vente og se« har været Regeringens Leveregel. Helst ikke tænke
for langt ud i Fremtiden. Hellere handle fra Tilfælde til tilfælde
med det Resultat, at Regeringens erhvervsmæssige Foranstaltninger;
altid er kommet for sent, aldrig har været konsekvente og altid kun er
Gennemført tøvende og modstræbende.
De uundgåelige finansielle Byrder, som måtte forudses efter Besættelsens Virkninger, er i urimeligt 
Omfang lagt på den almindelige Befolkning. De Goder, som det danske Folk trods alt kan skaffe
sig gennem sit Arbejde, er ikke blevet retfærdigt fordelt Bolig
byggeriet er blevet forfusket, og de sociale Fremskridt, som sattes
øverst på Dagsordenen i andre Lande efter Krigen er heri Landet
overladt til Fremtiden.	
Endelig har Statsministerens private Sydslesvig-politik, der er i Strid med det, som Regeringen var 
blevet enig med Folketingets store
flertal om, bidraget væsentligt til den Forvirring og Opløsning, som nu kendetegner de Partier, der 
hidtil har været Grundlaget for Regeringens Eksistens.
Således har Regeringens Politik på ca. 2 År lidt totalt Skibbrud. Socialdemokratiet kalder til 
Samling om en samfundsbetonet politik. Vi ønsker ikke flere Indgreb end dem, som er nødvendige 
for samfundets,  for Befolkningens og for Erhvervslivets Skyld. Men erfaringerne både fra vort eget 
Land og fra Udlandet har givet os Betragtninger. Planmæssigt Samarbejde mellem Erhvervslivets 
Folk og Samfundets Organer er påkrævet for at nå Målet for den kommende Tids Politik: Bedre 
Orden i Samfundets Husholdning. Fornuftigt Udnyttelse af Råvarer og Hjælpestoffer. Forøget 
Produktion og Eksport. Retfærdig Fordeling af Byrder og Goder. Fremadskridende Genopbygning 
både af Erhvervsliv og af de Hundredtusind hjem, som har Krav derpå efter Besættelsestidens 
Prøvelser. For at nå dette Mål må Vælgerne nu gennem deres klart udtrykte Vilje gøre 
Socialdemokratiet til det samlende Midtpunkt i dansk Politik.


Lidt om penge og varer. Spareplanen er brudt sammen. Forudsete og uforudsete Vanskeligheder er 
Skyld heri.
Og dog har Regeringen trods bitre Erfaringer fra forrige År ført en nølende og famlende Politik på 
dette Område i Stedet for dristigt at tage fat på Løsning af Opgaver, som lå lige for, og som Tiden 
kræver.
Resultatet: Større Valutapukkel end nødvendigt, Restriktions-kineseri og en skæv Varefordeling.
De ledige Penges Problem er ikke løst gennem Eengangsskatten. Dels var den utilstrækkelig for 
Formålet, og dels har Regeringen forværret Situationen ved senere at pumpe mange nye Millioner 
ud i Omsætningen gennem Lempelse af Bankernes Bindingspligt, Kornordningen og Ophævelse af 
Krigskonjunktur- og Merindkomstskatten uden tilstrækkelig Kompensation. Pengene vil derfor 
stadig øve et voldsomt Pres på Priserne, til Skade for de små Forbrugere.
Venstreregeringen synes ikke at kunne finde anden Udvej af Miseren end stadig stigende 
Forbrugsskatter på det almindelige Forbrug.
Denne Udvikling er urimelig. Nødvendige Forbrugsskatter på luksusbetonet Forbrug må 
kombineres med øget Beskatning af de store Indtægter. Arbejdskraft kan også derved frigøres til 
nyttigere Produktion. Derudover må Pengeopsugningen foretages på en sådan Måde, at de små 
Indkomster, der svarer til et almindeligt og nødvendigt Forbrug, mest muligt skånes.
Handelspolitikken
Foruden den kendte Valutapukkel på ca. 700 Mill. Kr. er Regeringen stærkt på Vej til at oparbejde 
en ny på adskillige Hundrede Millioner.
 
Fremad på ny
Nu trænger vi til en anden Politik, der dristigt tager fat på Opgaverne, en Politik, der samler alle 
Faktorer: Landbrug, Industri, Håndværk og Fiskeri, Udenrigshandel og Prispolitik under ét og får 
dem til at arbejde i Takt med hinanden til Fordel for den enkelte og Helheden. De store Liniers 
Politik, der giver Spillerum for Initiativ og Arbejdslyst.       Stigende Produktion, rimelige Priser for 
vore Eksportvarer sammenholdt med Importpriserne stabilt Prisniveau, Forstandighed i Indkøb 
udefra og en retfærdig Fordeling af alle Knaphedsvarer gennem reel Rationering skal bringe os 
fremad på ny.
Ingen eventyr Politik Sydslesvig
Socialdemokratiet og Folketingets Flertal ønsker lige så vel som andre at støtte den ærlige 
Danskhed Syd for vor Landegrænse. Derfor vil vi medvirke til, at Danskheden får fuld kulturel og 
politisk Frihed i Sydslesvig. Derfor har vi deltaget i Henstillingen til de allierede Stormagter om at 
få fjernet de østtyske Flygtninge fra Sydslesvig og om at få gennemført en administrativ Adskillelse 
mellem Holsten og Sydslesvig — »inden for
den tyske Stats Rammer«, som det udtrykkeligt hedder i den danske Regerings officielle 
Memorandum. Om den seneste Tids store Tilvækst til de danske Organisationer siger dette 
Regeringsmemorandum desuden: »Stillingen er imidlertid endnu ikke afklaret, og om det 
Sindelagsskifte, der har fundet Sted hos mange Sydslesvigere, er af varig Karakter, kan kun Tiden 
vise, Under disse Omstændigheder agter den danske Regering ikke at stille Forslag om nogen 
Ændring i Sydslesvigs statslige Tilhørsforhold.«
Socialdemokratiet fastholder dette Standpunkt og afviser derfor på det bestemteste de mere 
yderliggående Krav, som nu rejses om Sydslesvigs Løsrivelse fra Tyskland, og om at der i 
Fredstraktaten indsættes Bestemmelse om en Folkeafstemning i Sydslesvig om en kortere eller 
længere Årrække. Sydslesvig er ganske vist historisk dansk Grund,
men de 80,000 Mennesker, som bor Syd for Slien-Dannevirke er af ren tysk Afstamning og har 
aldrig talt andet end Tysk. De 60,000 Frisere langs Vestkysten er en særlig Folkestamme, der aldrig 
før Maj 1945 har vist nogen Interesse for Danmark. Disse 140,000 Mennesker udgør næsten 
Halvdelen af Sydslesvigs hjemmehørende Befolkning, der i alt er 330,000.
Om den øvrige Del af Sydslesvigs Befolkning gælder det, at den — bortset fra det trofaste, lille
danske Mindretal — for hundrede År siden eller længere tilbage frivillig antog det tyske Sprog, og 
at den deltog i væbnet Oprør mod Danmark.
I nøje Konsekvens heraf stemte Flensborg og den Del af Mellemslesvig, hvori der var Afstemning, 
sig i 1920 til Tyskland med et Flertal på 80 % af Stemmerne.
Mellem de to Verdenskrige har det danske Mindretal aldrig udgjort mere end 10—12,000 
Mennesker. Det danske Stemmetal ved Valgene nåede aldrig over 5 %. Ved det sidste fri Valg i 
1932, før Hitlers Magtovertagelse, var Slesvig-Holsten
den mest nazistiske Kreds i Tyskland. Slesvig var endog mere nazistisk end Holsten, idet 
Sydslesvig gav den tyske Nazisme ikke mindre end 56,7 % af Stemmerne. Lige Syd for den danske 
Grænse var Nazismen stærkest med 61 % Nazister i Flensborg Landkreds og ikke mindre end 68 % 
i Sydtønder Kredsen.
Har den danske Befolkning ikke Ret og Pligt til på denne Baggrund at stille sig yderst afventende 
og spørgende overfor den voldsomme Tilvækst, som efter Maj 1945 er proklameret til de danske 
Organisationer?
At den er Udtryk for et Ønske om at flygte fra det sammenbrudte Tyskland er klart nok. Men hvem 
skifter nationalt Sindelag fra det ene År til det andet?
Selv om det ved en Folkeafstemning under sådanne Forhold skulde lykkes at få et lille Flertal i 
Sydslesvigs Befolkning for Danmark, vilde det betyde, at Danmark inden for sine Grænser vilde få i 
alt ca. 200,000 Tyskere og Frisere, af hvilke så at sige ingen taler eller forstår Dansk. Mon Danmark 
ikke har nok i de 30,000 Tyskere i Nordslesvig?
Socialdemokratiet vender sig mod den romantiske Eventyr-politik, som finder Udtryk i Parolen 
»Sydslesvig genvundet, det er Kampens Mål«. Den fremmaner Mindet om 1864. Også den Gang 
var Målet hele Slesvig, hvad enten det var dansk eller tysk. Resultatet blev, at vi tabte hele Slesvig, 
og drev 150,000 danske Nordslesvigere ind under Fremmedherredømmet i mere end 50 År Det 
danske Folk må lære af Historiens alvorsfulde Tale. Kun på det nationale Retsgrundlag  og ikke ved 
letsindig Udnyttelse af øjeblikkelige måske kortvarige Forandringer i de europæiske Magtforhold 
kan det danske Folk værne sin Fremtid og dermed gavne Danskheden Syd for Grænsen.. 
Socialdemokratiet opfordrer Vælgerne til at forkaste Eventyrpolitikken og slutte magtfuldt op om 
Folketingsflertallets Standpunkt.
Boligbyggeri og Lejeproblemer
Materialesituationen vanskeliggør Bekæmpelsen af Bolignøden, men netop derfor må de 
forhåndenværende Materialer anvendes på den bedst mulige Måde. Socialdemokratiet ønsker, at 
Materialer skal stilles til Rådighed for det Byggeri, som i Henhold til gældende Lov er underkastet 
offentlig Kontrol med Byggeomkostninger og Leje. Derved sikres de bedste Lejligheder til den 
lavest mulige Pris.
Endvidere ønsker Socialdemokratiet en Revision af Huslejelovgivningen samt Ændringer i Loven 
om Boliganvisning, således at Kommunalbestyrelserne bl. a. får Ret til Indgreb overfor Indehavere 
af 2 Helårsbeboelser. Der må ligeledes skaffes Lejligheder til Ungdommen ved Fremleje af 
overtallige Værelser. Ungdommen skal have en Chance til Uddannelse til egne Hjem til 
medbestemmelse
Der må skaffes bedre Uddannelsesmuligheder såvel for den ufaglærte som for den faglærte 
Ungdom, og der må gennemføres en Demokratisering af Adgangen til den højere Uddannelse. Der 
må arbejdes for Gennemførelse af offentlige Bosættelseslån til Unge, der selv har vist Evne og Lyst 
til Opsparing,
Først af alle Partier rejste Socialdemokratiet Kravet om Ungdommens Valgret fra det 21. År. Vi har 
gennem Årene arbejdet for en Grundlovsændring, der sikrede en Sænkning af Valgretsalderen, og 
vi vil fortsætte dette Arbejde, til et Resultat foreligger
 
Det er Socialdemokratiets Opfattelse, at så mange som muligt af dem, der ønsker det og egner sig 
dertil, bør have Mulighed for at få en tryg Tilværelse i deres egen Bedrift på vort fælles Fædrelands 
Jord.
Den almindelige Udstykning har trange Kår i Øjeblikket særlig på Grund af Mangel på 
Byggematerialer.  Men allerede nu må der lægges Planer, således at der til sin Tid kan fremskaffes 
den nødvendige Jord til rimelig Pris.
Indtil da bør Kræfterne sættes ind på at skaffe Tillægsjord til de Husmandsbrug, der er for små. 
Socialdemokratiet har rejst dette Krav for over 25 År siden. Men de andre Partier har lige indtil den 
Dag i Dag vendt det døve Øre til. Derfor er der praktisk talt intet sket, og Resultatet er, at disse 
Husmænd hører til de dårligst stillede Medborgere. Dette er urimeligt, og Tiden er nu inde til, at der 
må ske noget. De gamle Metoder duer ikke. Mere effektive Midler må tages i Brug.
Derfor foreslår Socialdemokratiet, at der gennemføres en Lov om Tvangsafståelse af Tillægsjord til 
de såkaldte »indeklemte«. Husmandsbrug fra Naboejendomme af en passende Størrelse. Denne 
Fremgangsmåde bør benyttes, hvor Statens jordlovsudvalg skønner, at det er forsvarligt for den 
pågældende Ejendoms Drift at fraskille jorden og formålstjenligt for det lille Brug at få Tillægsjord, 
og hvor Jord ikke kan fremskaffes på anden Måde.
For Landarbejderne må gennemføres virkelige Forbedringer, ikke mindst af Boligforholdene. 
Medhjælperloven bør moderniseres, så der tilvejebringes en tidssvarende Beskyttelses- og 
Uddannelseslovgivning.
Hvis alle Kvinder og Mænd fra Landets Småkårshjem samles endrægtigt om Socialdemokratiet, går 
det også på disse Områder fremad på ny.

Det er en fastslået Kendsgerning, at Danmark må søge udnyttet enhver naturlig Mulighed for 
Eksport. Med Beklagelse må det derfor konstateres, at Fiskerierhvervet, Landets næststørste 
eksporterende Erhverv, siden Krigen har lidt under betydelige Afsætningsvanskeligheder. 
Fiskerierhvervet står i Dag med en meget stor og en i alle Måder veludrustet og moderne 
Fiskerflåde, som Fremtiden må søge udnyttet mest muligt, bl. a. gennem en kraftig Indsats for 
udvidet Eksport.
Hidtil har Fiskeriets Repræsentanter ført en Skyggetilværelse i Forhold til f. eks. Landbrugets 
Repræsentanter, når Talen er om Forhandling med Udlandet om Afsætningen og Vilkårene herfor. I 
dette Forhold må ske en Ændring. Fiskerne må have Ret til at være repræsenteret ved alle 
Forhandlinger vedrørende Erhvervets Forhold, herunder Eksporten, så Erhvervet efterhånden, kan 
opnå den Ligestilling, det har Krav på.
 
Den sociale Lovgivning — Danmarks Stolthed — må moderniseres og udvikles i Takt med 
Genopbygningen. Aktuelt må forskellige Spørgsmål blandt andet vedrørende 
Aldersrentemodtagernes Forhold tages op, og på længere Sigt må nye, nødvendige Fremskridt 
forberedes.
For Aldersrentemodtagerne må de vigtige Spørgsmål om Grundrentens Forhøjelse og den meget 
påkrævede Revision af Skattebetalingen løses. Men også de særlige Tillæg må revideres.
Ventetillæggene må afskaffes, i Stedet må indføres et Særtillæg for alle over 75 År og et 
Hjælpeløshedstillæg for alle, der stadig må have Hjælp af andre. Både Brændselshjælpen og 
Beklædningstillægget er for lave. Brændselshjælpen bør være lige så stor for en enlig som for 
Ægtepar. Ægtefæller bør hver for sig have samme Beklædningstillæg som enlige. Det 
skønsmæssige Huslejetilskud må erstattes med et fast Huslejetilskud for alle, der bor udenfor 
Alders-, renteboliger.
Endelig må de enlige Kvinder have Adgang til, når svigtende Helbred og særlige Omstændigheder 
taler derfor, at kunne oppebære Rente fra det 55. År.
Socialdemokratiet går ind for Gennemførelsen af en Moderskabsydelse og ønsker Spørgsmålet om 
et særligt, kontant Børnetilskud taget op, Den gravide Kvinde må sikres mod Afskedigelse, og der 
må sikres den erhvervsarbejdende Moder en tilstrækkelig Svangerskabs- og Barselhvile
Husmoderafløser-institutionen må udbygges.
Der må fortsættes med Oprettelse af nye Børnehaver i det Omfang som Materialerne og den 
uddannede Hjælp tillader det, og allerede eksisterende Børnehaver må forbedres.
For den enlige Moder må i Særdeleshed Spørgsmålet om Forhøjelse af Indtægtsgrænsen ved 
Udbetaling af Børnepenge tages op til Løsning.
Arbejderbeskyttelse
Fabrikloven, der er fra 1913, trænger på Grund af Erhvervslivets stærke Udvikling siden da til en 
Afløser. Forberedelserne er gjort, idet der i Arbejds- og Socialministeriet ligger et fuldt udarbejdet 
Forslag til en effektiv Arbejderbeskyttelseslov. En ny Lov er mere påkrævet nu end nogensinde før.
Der må og skal tages Hensyn til Mennesket i Produktionslivet. Derfor må den nye Lov fremmes. 
Socialdemokratiet vil gå ind herfor.
Syge- og Ulykkesforsikring
Udviklingen i den sociale Lovgivning har medført, at der er opstået et skævt Forhold mellem 
Ulykkesforsikringsloven og den øvrige sociale Lovgivning; I sidste Rigsdagssamling lykkedes det 
Socialdemokratiets Repræsentanter at opnå bl. a. en Forhøjelse af Dagpengesatserne. Man må 
imidlertid videre, bl. a. til Revision af den såkaldte 13 Ugers Bestemmelse, (der først tillader en 
tilskadekommen at opnå Hjælp fra Forsikringen efter 13 Ugers Forløb). Samtidig må 
Sygeforsikringen tages op til Behandling med Henblik på en selvstændig Udbygning. Målet må 
være en effektiv Syge- og Ulykkeshjælp



