Det vil Venstre:

Flere private job
*Kronekursen skal holdes
*CO2 –afgiften og den øgede erhvervsbeskatning i skattereformen fjernes
*Skatter på generationsskifte og arv sænkes
*Ejendomsskatterne afvikles
*Adgang til straksafskrivning udvides
*Konjunkturudligningsordning indføres

Ny skattepolitik
*Bruttoskatten fjernes. Der indføres igen ærlige trækprocenter
*Avancebeskatning på ejendomme, aktier og goodwill ophæves
*Værdien af befordringsfradraget genindføres
*Den skærpede beskatning af firmabier og frynsegoder fjernes
*De højere afgifter på vand, el og benzin afskaffes
*Borgernes retssikkerhed styrkes

Stop for udgiftseksplosionen
*Væksten i statens udgifter skal stoppes
*Budgetunderskuddet skal ned
*Kommunernes adgang til at låne begrænses
*Privatisering af statslige virksomheder sættes igang igen

Bedre privatøkonomi
*Folkepensionen genoprettes
*Skatten på ejerboliger sænkes
*Bruttoskatten på privat opsparing fjernes
*Præmieringen af bolig- og uddannelsesopsparing genindføres

Afvikling af tilskudssamfundet
*Alle statslige tilskudsordninger gennemgås med henblik på afvikling eller ændring til fradag
*Tilskud til hjemmeservice ændres til fradag for lønudgifter
*Tilskud til vedligeholdelse af ejerboliger ændres til fradag

Frihed på arbejdsmarkedet
*A-kassemonopolet afskaffes
*Medlemskab af fagforening skal også reelt være frivilligt
*Alle lønmodtagere skal selv kunne vælge pensionskasse
*ATP-opsparing skal kunne overføres til anden pensionsordning
*Lønmodtagernes Dyrtidsfond opløses gradvist
*Lønmodtagere skal selv forvalte deres feriepenge og selv bestemme

Større valgfrihed for alle
*Ventelisterne nedbringes ved at lade pengene følge patienten 
*Frit valg mellem pasningsprdninger for børn indføres 
*Reelt frit skolevalg etableres
*Ældre sikres valgfrihed mellem forskellige former for hjælp i hjemmet

Flere udfordringer til børn og unge
*Let og ufarligt børnearbejde skal ikke forbydes
*Fjernelse al bruttoskatten vil genindføre skattefrihed for børn og unges indtægter under bundgrænsen

Udlændingeloven skal strammes op
*Kursen over for kriminelle asylansøgere skal skærpes
*Retskravet på familiesammenføring bør ophæves
*Flere flygtninge bør kun tildeles midlertidig opholdstilladelse
*Asylsager skal behandles væsentlig hurtigere og klagevejene skal afkortes

Bekæmpelsen af vold og kriminalitet skal skærpes
*Straframmerne for voldsforbrydelser forhøjes
*Der indføres begrænset adgang til at anvende anonyme vidner
*Voldsdømte indsættes hurtigere til afsonig
*Vilkår for prøveløsladelse af voldsdømte strammes op 
*Straf for indbrud og hærværk i private hjem sættes op

RØDKLØVERREGERINGEN OG VENSTRE HAR VIDT 
FORSKELLIGE GRUNDHOLDNINGER.
• Regeringen tror, at staten kan skabe beskæftigelse ved at give flere penge ud. Men flere penge ud, kræver flere 
penge ind. Staten kvæler derfor mindst lige så mange jobs, som den skaber. Den eneste virkning er, at den of-
fentlige sektor bliver større, og den private sektor bliver mindre. Venstre mener, at kun en vækst i den private 
sektor kan skabe holdbar vækst i beskæftigelsen. Regeringens politik går ud på at øge de offentlige udgifter. 
Venstre vil holde de offentlige udgifter i ro. 
• Regeringen har øget de private virksomheders omkostninger med nye skatter og forringede fradragsordninger 
og har tillige bebudet yderligere byrder i form af såkaldte grønne afgifter og arbejdsmarkedsbidrag. Venstre vil 
sænke virksomhedernes omkostninger for at skabe mere beskæftigelse. 
• Regeringen satser på et kunstigt knæk- i ledighedskurven ved at flytte tusinder bort fraledighedsstatistikken 
over i kunstige orlovsordninger, beskæftigelsesprojekter m.v. Venstre vil skabe ægte arbejdspladser i de private 
virksomheder.
• Regeringen udvikler et tilskudssamfund, hvor der tages skat ind med den ene hånd og udbetales tilskud med 
den anden hånd. Tilskudsordningerne forvrider konkurrencen mellem virksomhederne. Venstre mener, at fradrag 
og sænkning af omkostninger er bedre end tilskud.
• Regeringen angriber de pensionister, som har opsparing og indkomst ved siden af pensionen. Venstre vil 
genoprette folkepensionens grundbeløb, fordi vi mener, at det skal kunne betale sig at spare op og selv gøre en 
indsats.
• Regeringen forhindrer reformer, der kan give borgernes frie valg mellem offentlige og private løsninger. 
Venstre vil sikre borgerne et frit valg.
• Regeringen har på talrige områder indledt en vidtgående centralisering, hvor staten strammer styringen af de 
lokale folkevalgte i kommuner og amter. Venstre ønsker en decentralisering, hvor beslutningerne træffes så nær 
borgerne som muligt. I den forbindelse har Venstre bl.a. fremsat forslås til folketingsbeslutning om en 
bæredygtig vækst og udvikling i landsbyer og landdistriker.

I løbet af ti års borgerligt-liberalt regeringsarbejde lykkedes det at dreje det danske samfunds udvikling i en mere 
liberal retning. Men nu er den udvikling sat i stå af den socialdemokratisk ledede regering, som fører en gam-
melkendt socialdemokratisk politik. Der er brug for at bringe samfundets udvikling på ret kurs igen.


Flere private arbejdspladser
Venstre ønsker en ny økonomisk politik, som stopper væksten i den offentlige og til gengæld øger væksten i den 
private sektor. I de kommende år vil danske virksomheder blive udsat for en stadig stærkere konkurrence fra ny-
industrialiserede lande på vej fremad i Østeuropa, Sydamerika og Asien. For at sikre og  øge beskæftigelsen i 
Danmark er det nødvendigt med en ny erhvervspolitik 
-	der sænker virksomhedernes omkostninger
-	stimulerer omstilling, forskning og produktudvikling, samt
-	sænker skatterne på arbejdskraft
Liberal erhvervspolitik bygger på, at virksomhederne er bedre til at udpege fremtidens produkter og 
vækstområder end offentlige myndigheder. Derfor er det bedre at lade virksomhederne selv tjene penge fremfor 
at give dem offentlige tilskud. De nødvendige incitamenter bør gives som fradrag og lavere skatter fremfor som 
tilskud. Beskæftigelsen i de private virksomheder skal øges ved at sænke virksomhedernes omkostninger og ved 
at lette virksomhedernes selvfinansiering.
• Grundlaget for en offensiv erhvervspolitik er en fast kronekurs, som giver baggrund for en lav rente.
• CO2-ajlgiften, avanceskatterne på ejendomme, aktier og goodwill samt de øvrige erhvervsbelastende elementer 
i skattereformen afskaffes.
• For at forebygge kapitaldræning ved generationsskifte og salg af erhvervsvirksomheder bør skatter og afgifter i 
forbindelse med omsætning og generationsskifte og arv sænkes.
• Ejendomsskatterne afvikles.
• For at forbedre virksomhedernes muligheder for økonomisk konsolidering bør der indføres udvidet adgang til 
straksafskrivning.
• For selvstændige erhvervsdrivende bør der indføres en konjunkturudligningsordning, der kan udjævne skatten 
mellem gode og dårlige år.
• Mobiliteten på arbejds- og boligmarkedet skal forbedres ved at reducere afgifterne på køb og salg af ejendom 
samt ved at sikre en rimelig skattemæssig kompensation for transport mellem hjem og arbejdsplads.
• Der bør gennemføres reelle sænkninger af de personlige marginalskatter i den takt, der skaffes finansiering. 
Bruttoskatten afskaffes.
• For at styrke de private virksomheders forskning og produktudvikling indføres adgang til et fradrag på 150 pct. 
af forsknings- og udviklingsomkostningerne.
• Med henblik på at fremme de private virksomheders vækst og konkurrenceevne bør staten igangsætte samfund-
søkonomisk rentable investeringer i infrastruktur.
• Der skal skabes flere danske arbejdspladser for de 9 mia. kr., som Danmark årligt yder i u-landsbistand. Derfor 
bør sammensætningen af u-landsbistanden ændres, så en større andel gives bilateralt direkte fra Danmark til et u-
land. Samtidig skal bistanden administreres sådan, at den størst mulige andel af ordrerne går til danske 
virksomheder.
• Gatt-aftalen vil nødvendiggøre én omstilling i dansk landbrug. Som aftalt i finansloven for 1993 bør denne 
omstilling bakkes op med politiske initiativer, der sænker erhvervets omkostninger.

Stærkere selvstændighedskultur
Selvstændighedskulturen er rygraden i el frit samfund |Mennesker, der tager et privat initiativ og skaber nye 
produkter og arbejdspladser, sikrer fornyelse i samfundets økonomiske liv. De selvstændige lever et risikofyldt 
økonomisk liv. Derfor bør de have en positiv særbehandling i lovgivningen. Det er i sidste ende til gavn for os 
alle. Det er et vigtigt mål for liberal politik at sikre de bedst mulige vilkår for at starte og drive selvstændig 
virksomhed. Venstre vil arbejde for at styrke selvstændighedskulturen i erhvervslivet. Indsatsen kan vi 
sammenfatte i fem punkter:
• Der bør indføres en konjunkturudligningsordning, som giver selvstændige erhervsdrivende mulighed for at 
udjævne skattebetalingen mellem gode og dårlige indkomstår. Selvstændige med stærkt  svingende indkomster 
bliver overbeskattet i dag, fordi der ikke er adgang til konjunkturudligning.
• De avanceskatter på erhvervsejendomme, aktier og goodwill, som rødkløver-regeringen har indført, skal 
afskaffes. Disse skatter vil umuliggøre opsparing af privat kapital i erhvervslivet og dermed true 
selvstændighedskulturen.
• For at lette livet for mindre virksomheder bør i overalt i skatte- og afgiftslovgivningen i højere grad udnytte de 
bundgrænser for registrering og betaling, som EF-reglerne giver mulighed for. Virkningen vil være, at de små 
virksomheder slipper for såvel en masse papirarbejde som visse udgifter. 
• Miljø-, plan- og tilsynslovgivningen bør renses for restriktioner og byrder, som diskriminerer mod de mindre 
virksomheder.
• Uddannelsessystemet bør gennemgås med tættekam for at gøre undervisningen, uddannelses- og 
erhvervsvejledningen samt forskningen mere orienteret mod mulighederne og vilkårene for at drive selvstændig 
virksomhed.

Ny skattepolitik
Regeringens såkaldte skattereform indebærer, at det private erhvervslivs kapitalgrundlag i de kommende år vil 
blive udhulet af avanceskatter på aktier, ejendomme og goodwill samtidig med, at virksomhedernes 
konkurrenceevne bliver forringet. Regeringen har desuden bebudet nye såkaldte grønne afgifter, som vil medføre 
yderligere stigninger i virksomhedernes omkostninger. Boligudgiften for boligejere vil stige således, at de 
private ejerboliger stilles ringere i forhold til de offentligt støttede udlejningsboliger. Bruttoskatten har forringet 
vilkårene for ny privat pensionsopsparing. I det hele taget er det krænkende for skatteborgernes retssikkerhed, at 
skatteministeren har lavet skattekort, der bevidst skjuler bruttoskatten og kunstigt sænker trækprocenterne. 
Regeringens såkaldte skattereform in deholder ikke reelle skattelettelser, men kun en omfordeling. Tværtimod 
vil der i de kommende år vente en voksende skatteregning, fordi regeringen lader de offentlige udgifter vokse 
eksplosivt. Der er ikke brug for ugennemsigtige omlægninger af skattesystemet. Det, de er brug for, er 
sænkninger af skattesatserne. Venstre vil sænke skatte- og afgiftsprocenter i den takt, hvor der skaffes 
finansiering. Skatteyderne har brug for ro, tryghed og sikkerhed om skattereglerne, så der bliver mulighed for at 
disponere langsigtet. En troværdig skattepolitik består i at sænke skatte- og afgiftsprocenterne trin for trin i den 
takt, hvor der skaffes penge til det. Den mest offensive vej til lavere skatter er at fastholde de offentlige udgifter 
på et uændret niveau, medens den private sektor bliver større og større. Men denne strategi forudsætter, at der er 
et politisk flertal, som vil bruge væksten i den private sektor til lavere skatter fremfor til højere offentlige 
udgifter.
• Bruttoskatten er en farlig skat, fordi den ligger oven på skatteloftet og således kan forhøjes hæmningsløst af 
emsige skatteministre. Venstre vil derfor afskaffe bruttoskatten og genindføre ærlige trækprocenter. 
Bruttoskatten kan afvikles gradvist over fire år.
• De nye avanceskatter på ejendomme aktier og goodwill skal ophæves.
• Afviklingen af varelagernedskrivning, investeringsfondsordning og udlandslempelse ophæves.
• Forringelsen af befordringsfradraget ophæves og værdien af befordringsfradraget genoprettes.
• Den skærpede beskatning af frynsegoder, herunder firmabiler, afskaffes.
• De højere afgifter på el, vand og benzin afskaffes.
• Arbejdet med styrkelse af skatteborgernes retssikkerhed skal genoptages, bl.a. ved at genindføre princippet om, 
at skattemyndighederne ikke anker tabte skattesager til højere instans.

Nulvækst i offentlige udgifter
Med en statsgæld på mere end 500 mia.kr. er det uholdbart med fortsatte underskud på statens budget. Selv med 
en væsentlig nedbringelse af ledigheden vil statens underskud ikke forsvinde, fordi det er af strukturel karakter.
• Det offentlige budgetunderskud skal nedbringes. Væksten i de offentlige udgifter skal stoppes. Venstre har 
sammen med Det konservative Folkeparti fremlagt oplægget "På ret kurs igen", som anviste, hvordan 
regeringens udgiftsløft fra 1993 til 1994 kan fjernes.
• Den stramme styring af statens udgifter gennem et udgiftsloft skal genindføres. Princippet skal være, at merud-
gifter på eet område skal finansieres ved mindre-udgifter på et andet område. Der gennemføres en budgetreform, 
som giver offentlige institutioner stærke incitamenter til at fremme fornyelse og omstilling og reduktion af 
omkostninger. 
• Kommunernes adgang til låntagning bør begrænses.
• Privatisering af statslige virksomheder og institutioner bør genoptages. I de allerede etablerede statslige 
aktieselskaber bør en større andel af aktierne i sælges til private.

Genopretning af folkepensionen
Vi bør ikke straffe dem, der har indkomst og opsparing ved siden af folkepensionen. Derfor vil Venstre 
genoprette folkepensionen ved at forhøje folkepensionens grundbeløb og føre pensionstillægget tilbage til 
niveauet før skattereformen. Som led i skattereformen sænkede regeringen folkepensionens grundbeløb og 
forhøjede til gengæld det indkomstafhængige pensionstillæg. Taberne på denne omlægning er pensionister med 
visse indkomster ved siden af pensionen.

Det skal betale sig at spare op
Venstre vil arbejde for at styrke det private initiativ og bekæmpe den snigende fondssocialisme. Regeringen har 
gjort det sværere for private at spare kapital op i virksomhederne samtidig med, at Lønmodtagernes Dyrtidsfond 
og andre store fonde er skattefrie af deres aktieinvesteringer. 
• Venstre  vil afskaffes de skatter på opsparing i erhvervslivet, som regeringen har indført, og i det hele taget 
lette mulighederne for privat kapitaldannelse.
• Skatten på ejerboliger skal sænkes.
• Bruttoskatten på privat pensionsopsparing skal fjernes.
• Venstre vil fjerne den straf på folkepensionister med privat opsparing, som regeringen har indført.
• Den præmierede opsparing på bolig- og uddannelsessparekontrakter bør genindføres.

Afvikling af tilskudssamfundet
Fradrag og sænkning af omkostninger er bedre end tilskud. Så beholder borgerne pengene. Vi sparer 
mellemhandlere til at administrere tilskuddene. Men fremfor alt er der ideologien til forskel. Tilskud gør 
borgerne afhængige af staten. Fradrag gør staten afhængig af borgerne. For borgerne giver det mere frihed og 
større selvstændighed at modtage fradrag som en ret end at modtage , tilskud som en nådesakt.
• Alle statslige tilskudsordninger gennemgås med henblik på afvikling. Hvor det er ønskeligt eller nødvendigt, 
erstattes den bortfaldne tilskudsordning med et fradrag ved skatteopgørelsen eller en reduktion af diverse 
omkostninger for den pågældende aktivitet.
• Ordningerne med tilskud til hjemmeservice og reparation af boliger ændres til fradrag for lønudgifter til hus-
hjælp samt fradrag for dokumenterede udgifter til reparation og vedligeholdelse af boliger.
• CO2-afgiften afskaffes, og samtidig afskaffes de tilskud til virksomhederne, som er knyttet til afgiften.

Frihed på arbejdsmarkedet
• Det skal sikres, at medlemskab af faglige organisator også reelt bliver frivilligt.
• A-kassemonopolet skal afskaffes. Der bør være friere adgang til at oprette nye, tværfaglige A-kassser. De 
forsikrede bør have frihed til selv at vælge den A-kasse, som administrerer billigst.
• Deltagere i kollektive pensionsordninger bør have friere adgang til selv at vælge den pensionskasse eller det 
pengeinstitut, som forvalter pensionsopsparingen bedst. Det skal være billigere at flytte pensionsopsparing fra 
eet pensionsinstitut til et andet, bl.a. ved at sænke flyttegebyrerne. 
• Lønmodtagere med indestående i ATP-fondsen bør have frihed til at overføre pengene til en eksisterende eller 
nyoprettet pensionsordning i et andet statsanerkendt pensionsinstitut
• Lønmodtagernes Dyrtidsfond opløses gradvist. De, der har penge i LD, bør have frihed til at trække pengene 
ud. Opløsningen kan ske over en kortere årrække.
• Lønmodtagerne bør have frihed til selv at bestemme deres feriepenge og selv at bestemme deres ferieår 
Feriefondsen bør nedlægges.

Frit valg mellem offentlige og private løsninger
Der skal sikres borgerne et reelt frit valg mellem offentlige og private løsninger. Vi skal bevare et velfungerende 
offentligt hospitalsvæsen, men vi bør forbedre det ved at supplere med private alternativer.
• Der bør være adgang til at afkorte ventelister ved at anvende private hospitaler. pi kan bruge princippet om, at 
pengene følger patienten. F.eks. kan amtet betale til et privathospital for en hjerteoperation svarende til amtets 
egen udgift. Så kan ventelisterne bringes ned uden at de offentlige udgifter stiger,  Venstre har i folketinget 
fremsat forslag om, at hjertepatienter frit kan vælge at blive opereret på et af privathospitalerne i Danmark eller 
et offentligt sygehus.
• Vi ønsker også, at forældrene skal have et reelt frit valg mellem forskellige pasningsordninger for deres børn.
• Der skal være et reelt frit valg mellem forskellige skoler.
• De ældre skal have valgfrihed mellem forskellige former for hjemmehjælp og anden service.

Udfordringer og ansvar til børn og unge
  Mange børn har lette småjobs, som de passer ved siden af deres skolegang. Det er sundt og godt. For de lærer 
at tage et ansvar, og de føler, at der brug for dem. Men arbejdsministeren vil forbyde de fleste fritidsjobs for 
børn. Det er igen et eksempel på, at systemet tramper på mennesket. Vi skaber en materialistisk socialstat, som 
krænker det grundlæggende menneskelige behov for at føle selvværd og tage et ansvar for sin egen tilværelse. 
Indlæringen til hjælpeløshed tager sin begyndelse allerede fra barnsben. Let og ufarligt børnearbejde bør være 
tilladt. Børn skal have lov at tjene lommepenge, f.eks. ved at plukke bær og gå med aviser. Danmark bør arbejde 
for en ophævelse af  EU's direktiv om børnearbejde med henvisning til, at det i henhold til nærhedsprincippet bør 
være landene selv, der fastsætter sådanne regler. Men inden for det gældende direktiv bør arbejdsministeren 
administrere så liberalt som muligt, d.v.s. udforme regler, der i videst muligt omfang tillader let og ufarligt 
arbejde for børn og unge. Ved at ophæve bruttoskatten vil Venstre genindføre skattefrihed for børns og unges 
indtægter under den skattefrie bundgrænse. 

Udlændinge loven skal strammes op
Venstre er parat til at hjælpe mennesker på flugt, så længe de har noget at flygte fra. Men flygtninge skal være 
her midlertidigt og vende tilbage til deres hjemland når situationen tillader det. Det er en selvfølge, at Venstre 
føler sig forpligtet af internationale konventioner og aftaler. Men erhvert land kan selv bestemme betingelserne 
for at give opholdstilladelse til udlændinge, herunder flygtninge. Danmarks forpligtelser er alene at give asyl, så 
flygtninge ikke må hjemsendes til et land, hvor de risikerer forfølgelse. Betingelserne for opholdstilladelse kan vi 
i vid udstrækning bestemme selv. Venstre ønsker over for kriminelle asylansøgere skal skærpes. Kriminelle 
asylansøgere, der ikke har krav på opholdstilladelse efter flygtningekonventionen, udvises omgående.
• Retskravet på familiesammenføring bør ophæves.
• Flygtninge bør tildeles midlertidig opholdstilladelse med henblik på, at de kan vende tilbage til deres hjemland, 
når situationen tillader det.
• Ressourcerne til flygtninge og krigsramte bør først og fremmest anvendes så nær hjemlandet som muligt.
• I asylsager bør sagsbehandlingstiden nedsættes, og klagevejene afkortes.
• Kravene for at blive dansk statsborger bør skærpes, bl.a. således at visse former for kriminalitet skal afskære en 
ansøger fra al kunne få statsborgerskab.

Forstærket bekæmpelse af vold og anden kriminalitet
Antallet af voldsforbrydelser har været stigende i de senere år. Det voksende antal voldsforbrydelser gør en 
offensiv indsats mod voldskriminaliteten nødvendig. Det er helt uacceptabelt, hvis frygten for vold skal præge 
mange menneskers dagligdag. Venstre finder det desuden krænkende tor såvel voldsofre som for den 
almindelige retsfølelse, at voldsmænd typisk kun får nogle få måneders fængsel for at slå et sagesløst menneske 
ned. Bekæmpelsen af vold bør ske ved en kombination af en forebyggende indsat og skærpede straffe. Vi ønsker 
også en skrappere kurs imod indbrud i private hjem. Da sådanne indbrud i særlig grad krænker menneskers 
integritet, bør det være en skærpende omstændighed, at et indbrud finder sted i et privat hjem.
• Strafferammerne for voldsforbrydelser skal forhøjes. Sigtet er en generel forhøjelse på ca. 1/3 af 
strafudmålingen i alle voldssager i forhold til det gældende niveau. For de aller groveste voldsforbrydelser bør 
straffen skærpes endnu mere.
• Med henblik på at effektivisere retsforfølgningen i voldssager og beskytte vidnerne bør der indføres en adgang 
til i et vist omfang at anvende anonyme vidner.
• Efterforsknings- og behandlingstid hos politi og domstole bør afkortes i visse voldssager.
• Voldsdømte skal indsættes hurtigere til afsoning
• Vilkårene for prøveløsladelse af voldsdømte skal strammes op for at forebygge ny kriminalitet.
• Straffeloven skal ændres, således at straffen for indbrud og hærværk i private hjem skærpes.

Denne folder indeholder det politiske oplæg, Venstres næstformand, Anders Fogh Rasmussen præsenterede for 
Venstres kredsformænd ved et møde i januar 1994.
