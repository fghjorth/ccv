RETSFORBUNDETS 1966

RET OG FRIHED
RETSFORBUNDETS VALGMANIFEST
Regeringen har kastet tøjlerne. Den havde ikke længere kontrol over kørselen, og 
oppositionen har ikke noget at byde på.
Det, der præger vor situation, er en ukontrolleret inflation, et renteniveau, vi tidligere 
kaldte åger, stærkt stigende skatter, et huslejeniveau i nybyggeriet, der ikke kan betales af 
unge med normal indtægt, og priser på landejendomme, der er uden forbindelse med 
erhvervets afkastningsevne.
Dette kan og må ikke fortsætte. Lavinen må standses. Vi må tilbage til stabile priser og 
den lave rente, vi havde endnu i 1960.
Det er ikke nye og indviklede skatter, vi trænger til, men skattestop og skatteafvikling.
Skal valget blive et vendepunkt, må det give os et folketing, der har evne og vilje til at 
føre en ny politik.
Retsforbundet går til valg på følgende:

Udenrigspolitik:
Retsforbundet vil arbejde for FN's omdannelse til en verdensmyndighed med alle 
nødvendige beføjelser og magtmidler, til fredens opretholdelse. Der Iværksættes 
dybtgående undersøgelser af vore sikkerhedspolitiske muligheder og når Atlantpagten fra 
1969 kan opsiges, gives der vælgerne lejlighed til ved en folkeafstemning at udtale sig 
om Danmarks sikkerhedspolitik.
Danmark afvikler import- og toldrestriktionerne over for alle lande, Det vil sikre et 
konkurrencedygtigt erhvervsliv og forøge vore afsætningsmuligheder.
Danmark må fortsætte sine bestræbelser for en sammensmeltning af de europæiske 
markedsområder, forudsat at man fremmer og ikke hindrer samhandelen med landene 
også udenfor Europa.

Inflationen:
Inflationen kan kun bekæmpes, hvis man forhindrer Indkomster, bag hvilke der ikke 
ligger nogen produktionsindsats, Derfor må der gennemføres en grundskyldslovgivning, 
som inddrager de af samfundet skabte jordværdier. Desuden må alle handelsrestriktioner 
over for udlandet fjernes, en forbedring af monopollovgivningen gennemføres, og de 
erhvervsøkonomiske støtteforanstaltninger afvikles. Der må sættes en stopper for den 
stadige oppustning af de offentlige budgetter.
Retsforbundet afviser en statsdirigeret indkomstpolitik. Det må være arbejdsmarkedets 
parter, der under eget ansvar fastlægger løn- og arbejdsvilkår. Kun hvor livsvigtige 
samfundsfunktioner, som f. eks. hospitalsdrift, udsættes for fare, må det offentlige gribe 
ind.

Besparelser:
I seks år har man i folketinget savnet et parti, der klart skelner mellem offentlige og 
private opgaver. Vi går Ind for en social tryghedsordning, der hviler 1 sig selv, men 
afviser, at staten gennemfører en indtægtsreguleret tillægspension, som vil forlænge de 
økonomiske klasseskel, Vi kræver statens forpligtelser over for SAS afviklet og DSB 
drevet forretningsmæssigt. Vi ønsker en kulturpolitik, som ikke gennem beskatning og 
tilskud gør sig til formynder over befolkningens valg af kulturgoder, f. eks. kunst.
Vi vil afvikle tilskud og støtteordninger til erhvervslivet, som kun bringer dette i 
afhængighed af det offentlige, forvrider konkurrencen, og i reglen kapitaliseres til skade 
for den nye generation. Boligforligets kostbare  og indviklede støtteordninger og 
lejevurderinger bringes til ophør.

Skattereformen:
De gamle partiers diskussion går uden om det væsentlige.
Efter Retsforbundets opfattelse må en skattereform nødvendigvis kædes sammen med en 
gennemgribende administrativ reform: Denne reform kræver en revision af amts- og 
kommunegrænserne, således at amter og kommuner får en naturlig afgrænsning efter 
økonomiske og erhvervsgeografiske hensyn,
Overførsel af en række opgaver fra staten til kommunerne til styrkelse af det lokale 
selvstyre og med ansvaret for at skaffe dækning for udgifterne. Refusionssystemet 
afvikles.
Ingen offentlig udgift må vedtages, uden at der samtidig anvises dækning.
Kommunerne og amterne får grundskylden som indtægtskilde. Overgrænsen for 
udskrivning af grundskylden fjernes. Endvidere udskriver amterne og kommunerne 
direkte proportionalskat til supplement af grundskylden, sålænge dette er nødvendigt,
I indkomstbeskatningen gennemføres, som eneste fradrag 1 indkomsten før 
skatteansættelsen, et eksistensminimumsfradrag, - forskelligt for forsørgere og 
ikkeforsørgere. Alle andre personlige fradrag afskaffes, og skattefradragsreglen erstattes 
med en lovsikret begrænsning af udskrivningen.
Retsforbundet afviser indførelse af en kildeskat, der kun er en opkrævningsform, som 
forskelsbehandler borgerne, men ikke er en virkelig skattereform.
En kildeskat og en meroms vil pålægge erhvervslivet urimelige byrder og være dyr at 
administrere for det offentlige. En meroms vil virke inflationsfremmende og være 
skadelig for konkurrenceevnen.
Da statens opgaver i vid udstrækning indskrænkes eller overføres til amt og kommune vil 
staten kunne dække sine udgifter ved punktskatter og en progressiv beskatning af de 
højeste indtægter.

Boligproblemets løsning
Boligforliget løser ikke boligproblemet. Retsforbundet ønsker fri bevægelighed på 
boligmarkedet gennemført ved en frigivelse af huslejerne over en kort periode. Vi ønsker 
samtlige tilskud til boligbyggeri afskaffet, og vi vil have ejer og lejer stillet lige gennem 
en afskaffelse af alle skattebegunstigelser j forbindelse med bolig. Vi ønsker en effektiv 
bekæmpelse af alle monopoler i byggeriet, men vi vender os imod igangsætningsstop og 
kreditrationering. Retsforbundet kræver en grundskylds- og byplanlovgivning, der fjerner 
mulighederne for den jordspekulation, som i stigende grad fordyrer alt byggeri.
Der må nu gribes effektivt ind over for spekulationen i Danmarks naturværdier, og 
befolkningens adgang til skov og strand må sikres, inden det er for sent.
Kun Retsforbundet kan gennemføre:
Stop for prisstigningerne Stop for nye skatter
Orden i den offentlige økonomi
Billigere boliger
Lavere rente og højere realløn
Retsforbundet vil - uden skeles
til særinteresser - samarbejde tit
alle sider for at nå vore mål.

