DEN NYE GRUNDLOV
En sikring af friheden!
Nu skal Danmark have en ny grundlov, der udbygger og sikrer folkestyret, og som svarer til vor tids 
krav. Alle demokratiske partier er enige herom, men grundlovens skæbne ligger direkte i vælgernes 
hånd Det overflødige landstingafskaffes.
Valgretsalderen nedsættes på linie med, hvad den er i andre lande.
Grønland bliver i henhold til befolkningens eget ønske en ligeberettiget del af det
danske rige med repræsentanter i Danmarks folketing.	
Tronfølgen ændres således, at ønsket om kvindelig ligeret på dette område delvis
imødekommes.
Det parlamentariske styre sikres ved en bestemmelse om, at en minister eller en regering, der ved en 
afstemning har mistet folketingets tillid, skal træde tilbage
Der åbnes mulighed, for, at Danmark i fællesskab med andre lande kan gå ind i et intimt nordisk, 
europæisk eller internationalt samarbejde.
Når eetkammer-systemet er gennemført, kan 1/3 af folketingets medlemmer forlange visse vedtagne 
lovforslag godkendt ved en folkeafstemning.
Når valgene til folketinget og landstinget har fundet sted 21. april, og rigsdagen derefter på ny har 
vedtaget den nye grundlov, vil grundlovens endelige skæbne afhænge af en folkeafstemning, der 
antagelig finder sted den 28. maj.
Socialdemokratiet opfordrer vælgerne til at møde op og stemme Ja Samtidig hermed skal alle 
kvinder og mænd, der er fyldt 21 år, stemme om, hvorvidt 
valgretsalderen fremtidig skal være 21 år eller 23 år.
Socialdemokratiet opfordrer til at give ungdommen medbestemmelse og medansvar. Stem for 21 
års valgretsalder.
 

Hvad Starcke ikke tror på
Til Nordisk Råds forhandlinger i februar forelå et forslag, som indeholdt en – anbefaling - til de 
nordiske regeringer angående social tryghed. Blandt dem, der ikke kunne stemme for forslaget, var 
den danske retstatsmand Starcke. Han begrundede sit standpunkt bl. a.: i følgende ord:
- De reelle grunde, som får mig til at modsætte mig flertallets indstilling, er, at selve begrebet 
„social tryghed" tror jeg ikke på, og jeg ønsker det ikke. Jeg ser nemlig sådan på det, at tryghed og 
frihed er uforenelige. Man kan ikke opnå social tryghed uden at prisgive friheden, og den ønsker jeg 
ikke at prisgive.
Her har vi da så Retsforbundets politik i en nøddeskal. Frihed uden tryghed. Det er, rovdyrets lov i 
junglen. Det er den stærkeres ret over den svage." Det er den stærkes frihed og den svages slaveri.
Om at spare
Det var venstremanden Jensen-Broby der for 2½ år siden lancerede den dristige tanke om at spare 
600 mill. kr. på statens budget. Der kom en snes millioner ud af sparebestræbelserne i 
spareudvalget, og da Jensen-Broby ikke var tilfreds, men foreslog 10 % nedskæring af de såkaldte 
frie bevillinger, sagde ministrene nej. Og det var ikke socialdemokratiske ministre, nej, det var 
d'herrer i den nuværende regering af Venstre og konservative, der på denne måde punkterede 
Jensen-Brobys spareballon, så den peb! Og for nylig foreslog man en såkaldt „udgiftsreform" hvis 
slutresultat blev - 25 mill. kr. - mere i statskassen, og det skal skatteborgerne betale.
Husk disse kendsgerninger, når Jensen-Broby og andre igen begynder snakken, om at spare. Det er 
lokkende tale, men heller ikke mere.
Det rigtige svar.
I Danmark fører kommunisterne en fanatisk agitation mod 18 måneders tjenestetid for soldaterne og 
søger på alle måder at undergrave dansk forsvar. Samtidig finder de 24, 36, ja op til 60 måneders 
tjenestetid i Sovjetunionen helt i sin orden, og de har ikke ét ord at indvende imod det meget store 
antal russiske tropper i Østeuropa. Vi behøver ikke at spørge hvorfor. Det skulle heller ikke være 
svært at finde det rigtige svar til kommunisterne. 
 
Fra mange sider kaldes der på vælgerne ved de forestående valg. Men stort set er der kun to 
hovedlinjer at vælge imellem, nemlig den nuværende regerings og Socialdemokratiets. Som sit mål 
på længere sigt tilstræber Socialdemokratiet et samfund med størst mulig frihed, tryghed og 
fællesskab, et samfund med gode materielle kår for alle, et samfund uden nød og social 
uretfærdighed. Vi tilstræber en voksende produktion, der giver mulighed for nye kulturelle 
fremskridt. Demokratisk socialisme er folkestyre og medmenneskelighed på alle samfundslivets 
områder.
Under Staunings regering i 1930'eme og under Hedtoft fra 1947— 50 kom vi disse idealer nærmere 
gennem gradvise reformer.
Trods besættelsestidens udplyndring og trods regeringen Knud Kristensens forkvaklede politik 
opnåede vi i 1950 den største produktion, dette land nogensinde har været oppe på. Arbejdsløsheden 
lå på et minimum. Der blev halet ind på bolignøden med raske tag. Restriktioner og rationeringer 
ophævedes i rask tempo. Forsyningsforholdene forbedredes. Genopbygningen skred rask frem. I 
oktober 1950 gennemtvang Venstre, konservative og Retsforbundet med kommunisternes støtte den 
socialdemokratiske regerings fald. Den nye regering af Venstre og konservative har ikke formået at 
fastholde alle de vundne resultater, og fremskridtet gik i stå. Industri-produktionen faldt i 1952 5-6 
%. Det gik den gale vej, medens produktionen var steget 7-12 % om året under den 
socialdemokratiske regering. Arbejdsløsheden steg i 1952 med 20.000 mand. Både sommer- og 
vinter-arbejdsløsheden satte rekord. Priserne er steget stærkere end i nogen anden periode efter 
krigen.
Forbrugerne, de arbejdsløse og store dele af erhvervslivet, har måttet betale omkostningerne ved 
denne udvikling. Det har været prisen for en såkaldt „borgerlig" regering.
Heri må ske en ændring. Et sporskifte er nødvendigt. Socialdemokratiet må atter sættes til styret - til 
gennemførelse af en demokratisk samfundspolitik og nye fremskridt efter følgende linjer:

Ungdommens fremtid skal sikres

Familien og hjemmet er samfundets grundpiller
 
Socialdemokratiske programpunkter for den nærmeste tid
 
Rentesænkning og tilstrækkelige kreditter til det sundt arbejdende erhvervsliv, afpasset således, at 
resultatet hverken bliver inflation eller deflation, men øget produktion og høj, stabil beskæftigelse.
Under den nuværende regering er boligbyggeriet gået tilbage og huslejen i nye lejligheder steget 40 
% Regeringens hensigter med hensyn til forringelse af boligstøtteloven og lejeloven vil bringe 
huslejen yderligere i vejret Socialdemokratiet går imod disse planer og
har fremsat forslag, som vil sikre et årligt byggeri af 26.000 nye boliger til overkommelig leje.
For en dansk gennemsnitsfamilie er de årlige leveomkostninger under regeringen Erik Eriksen 
steget med 1500 kr. Socialdemokratiet modsætter sig urimelige priser på de daglige fornødenheder
og går ind for effektive foranstaltninger mod truster og monopoler, som kvæler den frie 
konkurrence.
Venstre og konservative lovede skattelettelser, men har gennemført de højeste
skatter, vi nogensinde har haft. Derved træder skatternes ulige fordeling endnu stærkere frem. 
Regeringsforslaget af 25. februar om højere brød- og mælkepriser kombineret med latterlige små 
skattelettelser ville forøge leveomkostningerne for de dårligst stillede og ikke bringe lettelse for 
mellemstanden.
Socialdemokratiet går ind for en virkelig skattelettelse for små og mellemstore indtægter. Midlerne 
hertil foreslås tilvejebragt ved a) øget kontrol med indtægtsopgørelserne, b) en ændret opbygning af 
skattesystemet, hvorved de helt store indtægter
beskattes kraftigere, c) øget beskatning af de store aktieselskabsfortjenester, særlig hvor de 
anvendes til udbytteudbetaling, en afgift på uberettigede større fortjenester ved salg af værdipapirer 
og andre aktiver, en forhøjet afgift af arv til fjernere slægtninge, og f. eks. en ændring af 
ejendomsbeskatningen med større vægt på grundskylden.
 
Gennemførelse af folkepension i stedet for aldersrente. Ensartet værdifast pension for alle. De 
nuværende tjenestemænds og pensionisters rettigheder berøres ikke. Folkepensionen gennemføres 
ved gradvis afløsning af aldersrenten. Øjeblikkelige forbedringer for de nuværende 
aldersrentemodtagere. Tilsvarende forbedringer for invalider og enligtstillede kvinder. 
Ungdomskommissionens forslag fremmes. Stipendier og lån til ubemidlede unges uddannelse. 
Revision af lærlingeloven. Udbygning af ungdomsskolen. Forbedring af sygekasseordningen. 
Revision af sygekassegrænsen. Forhøjelse af dagpengene. Tilskud til livsvigtig medicin.
Udstykningen fortsættes, og videregående foranstaltninger træffes til fremskaffelse af tillægsjord.  
Socialdemokratiet har foreslået en begrænsning af fritagelsesbestemmelserne ved familiesalg og 
adgang til ekspropriation mod fuld erstatning i tilfælde, hvor alle andre veje til fremskaffelse af 
tillægsjord er spærrede.
Der bør fortsat ydes billige lån til opførelse af landarbejderboliger. Reform af folkeskolens struktur 
i retning af en mere samlende skoleform uden eksamenspræg. Fremme af skolebyggeriet.  Fortsat 
forbedring af vilkårene for den frie videnskabelige forskning.
Internationalt samarbejde til fredens og frihedens bevarelse. Socialdemokratiet vil fortsat medvirke 
til opbygning af demokratiernes fælles værn mod angreb og diktatur. Danmark må fortsat virke for 
international afspænding og løsning af de internationale problemer ved forhandling og 
retsafgørelser. Giv børnene gode og sunde  kår.
Arbejde til alle!

Det er gået den forkerte vej med produktion og beskæftigelse under regeringen Eriksen-Kraft. 
Allerede i andet halvår af 1951 begyndte arbejdsløsheden at stige, og for hele året kom den 
gennemsnitlige arbejdsløshed til at ligge 5000 mand højere end året før. I 1952 fortsatte stigningen 
med gennemsnitlig 20.000 mand. Det vil sige, at arbejdsmarkedet ikke har kunnet opsuge den nye 
tilgang af arbejdere, men oven i købet har skudt et stort antal af de tidligere beskæftigede fra
sig. Den øgede arbejdsløshed har ikke alene ramt byerne, men også et stort antal landkommuner.
I nøje overensstemmelse med den stigende arbejdsløshed er industriproduktionen gået tilbage. 
Tilbagegangen fra 1951 til 1952 andrager for hele industrien under ét 5-6 pct. Alene i jern- og 
metalindustrien har der været en tilbagegang på næsten 10 pct. Regeringens forsøg i efteråret på at
bekæmpe arbejdsløsheden ved offentlige arbejder kom for sent og har ikke givet resultat. Det 
vigtigste er da også, at der føres en kredit- og rentepolitik, som uden at føre til inflation giver 
erhvervslivet mulighed for udvidelser og udbygning. En sådan politik er Socialdemokratiet stedse 
gået ind for, og kun derigennem er det muligt at øge produktionen og tilvejebringe høj og stabil 
beskæftigelse.
 
SKAF BOLIGER til de unge
Gennem den sidste menneskealder har samfundet gennem særlig lovgivning støttet boligbyggeriet. 
Derved er fremskaffet 150.000 boliger, som giver rimelige opvækstvilkår for den nye slægt. Men 
endnu har vi alt for mange dårlige boliger foruden den egentlige bolignød, som navnlig rammer de 
unge, der vil stifte bo.
Det er derfor helt urimeligt, at regeringspartierne søger at rejse stemning for at afvikle 
boligstøttelovgivningen. Det er så meget mere urimeligt, som regeringen har gennemført en kraftig 
stigning i lejen i nye ejendomme. Siden 1950 har lejestigningen været så voldsom, at huslejen i 
nybyggeriet i dag ligger 40 pct. højere end den gang. På denne baggrund må Socialdemokratiets 
stilling til boligbyggeriet ses. Partiet har i rigsdagen fremsat forslag, som dels vil kunne nedbringe 
lejen i nye lejligheder indenfor det sædvanlige sociale boligbyggeri, dels vil give mulighed for 
opførelse af i alt 12.000 lejligheder ekstra udover det sædvanlige årlige byggeri på 20.000 
lejligheder og til en leje, som den almindelige befolkning kan betale Vi har alle medansvar for de 
sociale forhold i landet. Sæt derfor Socialdemokratiet i stand til at gennemføre sine boligforslag

Kvinderne
Skal endnu flere priser løbe i vejret ?
Ingen ved bedre end husmødrene, hvad den nuværende regering har kostet og hver uge koster den 
enkelte familie i rede penge, vredet ud af husholdningspungen. Først steg kødet, så flæsket, så, 
smørret, så osten — og nu skal rugbrødet og mælken også stige. Ja, det går godt. Husmødrene har 
besværet med at få de knappe -husholdningspenge til at slå til. Det er på tide, at en ændring sker.
De må sige ja til det parti, som går ind for husmødrenes berettigede krav om rimelige priser! Nu 
gælder det kvindens ligeret og tryghed 
Vi vil arbejde for lige løn for mand og kvinde vi vil hjælpe enlige kvinder og enker ved at skaffe 
dem beskæftigelse eller støtte dem ved en tidligere folkepensionering og vi vil gå ind for gode, store 
børnetilskud, der som hovedregel skal udbetales til moderen. Endelig vil vi yde udvidet støtte til 
Statens Husholdningsråd for derigennem at skaffe husmødrene bedre varer, bedre, 
husholdningsredskaber og få gennemført kvalitetsmærkning på flest mulige områder.
KVINDE - in stemme Hører hjemme hos SOCIALDEMOKRATIET

FOLKEPENSION det nye i dansk politik
De har sikkert ofte tænkt, at pension til alle gamle faktisk ville være den bedste ordning — og en 
retfærdig ordning. Nu er tanken udformet i et konkret forslag om gradvis overgang fra aldersrente 
til almindelig folkepension. Socialdemokratiet har udformet forslaget, der bygger på meget enkle og 
let forståelige principper.
Aldersrenten, der nu reguleres efter indtægt, skal gradvis afløses af en pension, der ikke er afhængig 
af indtægten. Derved sikres alderdommen økonomisk, samtidig med at initiativ, virkelyst og 
opsparingsvilje kan komme til fri udfoldelse. Aldersrenten forhøjes straks fordi de nuværende 
rentemodtagere efter Socialdemokratiets mening har for lidt at leve for, og derefter sker overgangen 
fra aldersrente til pension på en sådan måde, at pensionsbeløbet stadig bliver højere end renten. 
Derved vil den højere pension, blive nået. For at gøre pensionen værdifast, skal den på ethvert 
tidspunkt stå i et bestemt og fast forhold til befolkningens gennemsnitsindtægt, og forslaget regner 
med, at mens renten til et ægtepar i København i dag er ca. 48 pet. af gennemsnitsindtægten, så skal 
pensionen stige til 64 pct. af indtægten. Samtidig skal pensionen gradvis gøres ensartet over hele 
landet, så alle får samme beløb uanset bosted. Omsat i penge betyder forslaget, regnet efter det 
nuværende pristal, at pensionen efterhånden bliver på ca. 5000 kr. til et ægtepar og ca. 3300 kr. til 
en enlig pensionist. 
Dette forhold bør De støtte. Lægger vi vore bestræbelser sammen, kan vi løse den opgave, der 
faktisk ligger os alle på sinde: at skaffe alle gamle muligheds for at kunne leve en lys livets 
fyraftenstime. 
Støt Socialdemokratiet i at løse denne sag. Det hjælper de gamle — og det giver de yngre tryghed. 
 
Små kommentarer. Det kunne han li'!
I nogle udtalelser den 27. december 1952 luftede boligminister Aksel Møller tanken om at opgive 
huslejestoppet.
På grundlag af udregninger i huslejekommissionen må man gå ud fra, at huslejestoppets ophævelse 
vil medføre huslejestigninger på 150-200 mill. kr. Dette beløb skulle lejerne punge ud med, og det 
ville gå direkte i de store grundejeres lommer. Det ville betyde en formuestigning på flere milliarder 
kroner.
De store grundejere ville have grund til at bringe Aksel Møller et fakkeltog til tak, hvis noget sådant 
skete.
Men hvad siger lejerne?
Hårde nuancer!
Der er nuancer i Retsforbundets opfattelse af forsvar og udenrigspolitik, sagde dr. Starcke i en 
radioudsendelse.
Ja, det tør siges; Hårde nuancer. De spænder fra Starckes begejstring for Atlantpagten til Kjeldgård 
Iversens fornægtelse af den og fra Starckes ønske om et stærkt forsvar til Kjeldgård Iversens ønske, 
om intet forsvar overhovedet.
Hvor mange mellemstandpunkter, der kiler sig ind mellem disse to, er uvist, men de findes i rigelig 
mængde. Den, der stemmer på Retsforbundet, stemmer derfor i blinde.    
Et pinligt enten - eller
Flere og flere forlader det kommunistiske parti. Det er ikke mærkeligt. For enhver kommunist står 
efter Prag-processen i november 1952 overfor et pinligt enten - eller.
Enten må han nemlig indrømme, at denne proces var i oprørende strid med almindelige 
retsprincipper. Eller også må han erkende, at en række ledende kommunister var gemene 
forbrydere. Og han må spørge sig selv: hvorledes ville det være her i landet, hvis kommunisterne fik 
magt, som de har agt? Hvem skulle sende hvem i galgen?	

Sporene skræmmer!
Ole Bjørn: — De forbandede plakater! De er næsten ikke til at få væk.
Erik Ringe: — Bare ned med dem! Jeg har jo også mit besvær med at
få Venstres gamle valgløfte-plakater revet ned!

Og det kalder man en skattelettelse….
En landsbylærer med 6 børn gjorde i „Social-Demokraten regeringens forslag om forhøjelse af brød 
og mælk samt en „skattelettelse" op for sit ved kommende på følgende måde

Merudgifter:
Rugbrødsforhøjelse 520 kg a 20 øre 		104 kr
Skotøjsrabatkort 6 stk. a 30 kr. ..		180 kr.
Rutebilkørekortforhøjelse 10 pct 		36 kr.
Mælkeforhøjelse 1500 1 a 6 øre		90 kr
410 kr. Merindtægt og besparelse:
Forhøjet børnetilskud 6 å 20 kr		120 kr.
Skattenedsættelse højst 		60 kr.
	180 kr.
Forringelse af levefoden svarende til ca. 1½ portion reguleringstillæg 230 kr.
At læreren erklærede, at Thorkil Kristensen med dette asociale stykke politik ikke skulle få hans 
stemme, kan ikke undre. Det samme svar vil tusinder andre give.

Der tiltrænges et sporskifte i dansk politik, tilbagegang og stilstand må afløses af fremskridt. 
Giv. den 21. april deres stemme til Social demokratiet A. 
Det gælder os alle! 

Valget den 21. april er ikke afgørende for den nye grundlovs skæbne. Thi om den er alle enige 
undtagen kommunisterne. Valget er heller ikke afgørende for landets forsvars- og udenrigspolitiske 
hovedlinje: Frihed og fred ved internationalt samarbejde. Om den samles de tre største partier, altså 
også Socialdemokratiet. Men vi vender os energisk mod. den ukritiske ja-siger-politik, som Ole 
Bjørn Kraft og Harald Petersen har indledet på egen hånd. Begivenhederne omkring Indokina-
resolutionen, det danske kommando i Tyskland og den slet forberedte og dårligt overvejede delvise 
gennemførelse af 18-måneders tjenestetiden har rejst betydelig skepsis imod regeringens linje og 
skabt uro og usikkerhed om dansk udenrigspolitik og om ledelsen af forsvarets anliggender,
Socialdemokratiet vil ikke nøjes med at sikre landets ydre grænser. Vi vil først og fremmest sikre 
vort land ved at holde den indre front, ved at give alle følelsen af, at vi har noget at værne
Vi vil holde vort lands økonomi stærk og sund. Men vi vil ikke som denne regering lade de 
arbejdsløse betale omkostningerne. Og hvor findes der nogen fornuftig begrundelse for, at vi i dag 
har så mange flere arbejdsløse, end da vi havde socialdemokratisk regering?
Hvad er grunden til, at vort prisniveau stadig er så højt, medens priserne på verdensmarkedet er 
faldet stærkt?
Hvilken begrundelse kan der anføres for en så fantastisk rentehøjde, som vi har. Den passive kapital 
tjener i dag uhyre summer på det arbejdende Danmarks bekostning. Her taler hverken de 
konservative eller Venstre om besparelser Hvorfor skal så mange unge som ældre, men navnlig 
unge, være uden ordentlig bolig? Hvor er fornuften i den politik, som regeringen har ført med 
nedgang i antallet af færdige lejligheder og en voldsom fordyrelse af dem?
Hvem kan se fornuften i en økonomisk politik, der medfører en kraftig tilbagegang i vor 
produktion, den vi skal tjene vore eksportindtægter og valuta ved. Arbejdsløshed, prisforhøjelser, 
fantastiske rentesatser, svigtende byggeri, voldsomt forhøjede skatter, nedgang i vor produktion. 
Dette er billedet af Danmark i dag. Vi vil ændre denne politik. Vi vil føre en politik til lige gavn for 
alle arbejdende erhverv og befolkningsgrupper. Vi vil afløse stilstand og tilbagegang af fremskridt 
Denne politik gælder os alle. Den har bud til os alle. Vi opfordrer land og by til samling om 
Socialdemokratiet.


