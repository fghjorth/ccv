SAMMENHOLD 
GIVER SIKKERHED
   Vi kan ikke forsvare Danmark alene. Vi stoler på vore 
allierede. Men de skal også kunne stole på os.
   140 år har sammenholdet med de øvrige NATO-lande sikret 
os fred og selvstændighed. Aftaler om forstærkning er afgørende 
for vores sikkerhed.
   Forstærkninger skal kunne komme ad søvejen.
   Derfor er fælles flådeøvelser i vore farvande og havne 
nødvendige.
    Det er dansk politik, at vi ikke ønsker atomvåben på dansk 
område i fredstid. Det er også Firkløverpartiernes politik.
    Det véd vore allierede. Og det respekterer de. Men de vil 
ikke direkte fortælle modparten, hvilke skibe der har atomvåben 
om bord, og hvilke der ikke har det.
    Intet andet NATO-land har anfægtet dette princip.
    Hvis Danmark isolerer sig fra alle andre i denne sag, sætter 
vi vort fulde NATO-medlemskab på spil.
    Vi må nu genoprette den troværdighed, der før har været om 
Danmarks medlemsskab. Det handler valget om .


VI VIL FORTSÆTTE 
ARBEJDET
   Det er vigtigt, at regeringens arbejde med at forbedre 
Danmarks økonomi kan fortsætte. Heller ikke i økonomien kan vi 
klare os alene. I samarbejdet med det øvrige Europa får vi nye 
muligheder for fortsat økonomisk fremgang i Danmark.
   Vi skal styrke forskningen og udvikle nye produkter. Vi skal 
forbedre konkurrenceevnen og dermed forøge produktion og 
beskæftigelse. Sådan kan vi sikre vores velstand.
   S og SF fremsætter ustandselig forslag om nye offentlige 
udgifter. Men udgifterne og skatterne skal ikke op. De skal ned. 
Ellers kan danske virksomheder ikke klare sig i konkurrencen. Og 
så får vi ikke de mange nye arbejdspladser, der er nødvendige.
   Valget gælder også økonomisk tryghed - fremfor en S-SF 
politik, der vil bringe dansk økonomi tilbage til afgrunden, hvor vi 
startede i 1982.
   Danmark er godt på vej, og vi skal fortsætte efter valget.
