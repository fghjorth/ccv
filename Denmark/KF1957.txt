DET BLIVER IKKE BEDRE FØR VI FÅR EN NY REGERING
En Politik for alle
Det konservative folkeparti går til valg på en politik, der har bud til alle landets borgere. En ny kurs 
er nødvendig, efter at den socialdemokratiske regering gennem halvfjerds år har ført landet fra krise 
til krise, og Det konservative Folkeparti vil i særlig grad lægge sit lod i vægtskålen påfølgende 
områder:
1.	Kronens værdi skal sikres. Partiet afviser tanken om en kronesænkning og henviser til, 
at det ved forelæggelse af en antiinflationsplan har søgt at bidrage til fastholdelse af kronens 
købekraft.
2.	Kapløbet mellem priser og lønninger må standses. Denne onde cirkel er ikke til fordel 
for nogen, men den sætter Danmarks omkostningsniveau op, så det skader vor konkurrenceevne på 
det internationale marked.
3.	En skattereform skal sikre den nuværende skattefradragsret, men samtidig tilstræbe en 
forenkling. I denne forbindelse gælder det om, at finde frem til en varig nedsættelse af de direkte 
skatter og at standse den hidtidige fortsatte vækst i de offentlige udgifter. Yderligere må 
opsparingen fremmes ved skattemæssige begunstigelser, der giver mulighed for betydelige 
kapitalinvesteringer til gavn for den fremtidige produktion og beskæftigelse.
4.	Statens udlånsvirksomhed ved hjælp af skatteydernes penge må bringes til ophør 
gennem en afvikling af den bestående lånelovgivning. Denne vigtige side af samfundslivet må atter 
overlades til banker og sparekasser.
5.	Staten må holde op med at leve over evne. I det lange løb er det uholdbart, at 
finansministeren henter ny købekraft ved at overtrække sin konto i Danmarks Nationalbank. 
Resultatet er kun en forværring af inflationen og et nyt skridt mod yderligere valutaunderskud.
6.	Det må gøres lønnende at arbejde. Ved flid og sparsommelighed kan Danmarks 
vanskeligheder overvindes, og bringes det enkelte menneskes interesse i overensstemmelse med 
samfundets, skabes der et sundt grundlag for landets økonomi.
7.	Den nuværende eksamens-mellemskole skal bevares, mens den eksamensfri 
mellemskoles fejl bør rettes. Enhver ung skal sikres adgang til højere uddannelse.
8.	Danmark må modarbejde alle forsøg på at bringe opløsning i Atlantpagtens 
fællesskab, som sikrer de små nationers frihed og fred.
9.	Det konservative Folkeparti vil en politik efter disse retningslinier og afviser det 
socialdemokratiske styre, hvis fagre løfter fra septembervalget i 1953 ikke har kunnet holde. Kun en 
ny regering af de borgerlige partier kan nu løse vanskelighederne, og vælgerne kan bidrage hertil 
ved på valgdagen at sætte  

X ved liste C

524.000 vælgere stemte ikke ved sidste valg —

30.000 af disse vælgere kunne have sikret landet en borgerlig regering —
Denne gang må hverken DE eller de 30.000 svigte!


