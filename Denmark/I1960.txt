Partiet De Uafhængiges valgprogram.
En forsvarsordning på linie med sagkundskabens indstik. Grundlovens krav om en 
ministeransvarlighedslov opfyldes. Grundlovens bestemmelse om folketingsmedlemmernes pligt.
til at handle efter egen overbevisning skal respekteres, Klar adskillelse mellem den lovgivende og 
den udøvende myndighed med udelukkelse af folketingsmedlemmer fra administrationen. 
Kristendomsundervisningen i skolen opretholdes i sit hidtidige omfang.
Direkte skatter unddrages pristalsberegningen. Statens administration skal forenkles og nedskæres. 
1. Statens tilskuds- og udlånsvirksomhed skal begrænses til samfundsmæssige og socialt 
begrundede formål. Således skal f. eks, bygge- og huslejetilskud kun ydes til mindrebemidlede. Det 
samme gælder børnetilskud og børnefradrag.
Luksuspræget over statens og kommunernes byggeri under det ødsle skolebyggeri, skal bringes til 
ophør. Offentlig trafik skal økonomisk hvile i sig selv.  Folkepensionen skal omlægges efter 
forsikringsprincip og demokratiseres, så alle får den samme folkepension. Indkomstbeskatningen 
skal lempes. For opsparing, der styres eller underkastes en vis binding, skal der gives skattefrihed.
5. Al formuebeskatning skal bortfalde fuldstændig i forbindelse med afskaffelse af alle faste 
ejendomsskatter. Ægtefællers sambeskatning skal ophæves. Aktieselskabsbeskatningen skal ændres 
med henblik på at muliggøre værdifast opsparing, også for småsparere bl.a ved bortfald af 
dobbeltbeskatning. Selvpensionister og alderdomsopsparere skal igennem skattelovgivningen ydes 
retfærdighed for deres samfundsnyttige opsparing.
Motorbeskatningen skal nedsættes gradvis ved, at der lægges loft over denne skat.
Ethvert væsentligt overskud på statsbudgettet skal tilbage betales skatteyderne i form af 
skattelettelse i samme forhold som de har betalt for meget.
Enhver skattelettelse skal tilsvares en besparelse på statens budget eller ske under sådanne 
betingelser, at skattefri privat opsparing eller investering forhindrer inflation, d.v.s. bevarelse af 
kronens købekraft.
Den skarpeste modstand mod den fortsatte socialisering vort samfund.
Nogle kommentarer til valgprogrammet.
Ejendomsskatterne.
Alle faste ejendomsskatter — i by som på land — bør afskaffes, da de er en ekstraskat, der kun 
hviler på ejere af fast ejendom, og som skal betales, enten ejeren har over- eller underskud, og han 
skal ikke desmindre derforuden betale alle andre skatter på lige fod med ikke-ejendomsbesiddere.  
Enhver kan se det helt urimelige og uretfærdige heri. Ikke-ejendomsbesiddere svarer dog kun skat 
efter deres indkomst og intet, hvis de ingen har.
Danmark har en ejendomsskat på 111 kr. pr. ha, England — vor største konkurrent og aftager af 
landbrugsvarer — har 0, Vesttyskland 50, USA 15, Norge 5, Østrig 4 ½ kr. pr. ha. Disse tal taler for 
sig selv.
V. + K. foreslår kun ejendomsskatterne til staten — ca. 100 mill. — afskaffet og amtsskatterne „kun 
omlagt", men vil bibeholde de kommunale ejendomsskatter — ca. 500 mill. — Dette batter selvsagt 
alt for lidt til nedbringelse af omkostninger og billiggørelse af huslejen. Kom ejendomsskatterne 
derimod ned på 0, — som i England — vil det i væsentlig grad øge landbrugets og erhvervenes 
konkurrenceevne og billiggøre huslejen.
Regeringen — med retsstaten som drivfjeder — har tværtimod øget byrderne på jord og fast 
ejendom, svækket konkurrenceevnen, lagt hindringer i vejen for den, der ønsker at bo i eget hus. 
Gennem kapitalvindingsskatten (skat på samfundsskabt pengeforringelse) umuliggøres det for den 
jævne mand at spare op gennem eget hus. Disse skatter må fjernes. 
Formuebeskatning.
V. + K. foreslår skattefrihed for formuer op til 100.000 kr. Vi foreslår bortfald af al 
formuebeskatning, men i forbindelse med afskaffelse af alle ejendomsskatter, de to ting bør følges 
ad. Et eks.: Har en mand 100.000 kr. skattefri, får han i dag 5000 kr. i årlig rente i en bank. Har en 
anden mand også 100.000 kr., men sætter dem i en ejendom, må han — i stedet for at få renter — 
betale formueskat af dem under navnet „ejendomsskat". Køber han endvidere en ejendom vurderet 
f. eks. til 200.000 i ejendomsskyld, må han også betale formueskat — i form af ejendomsskat af de 
sidste 100.000 kr.,  som han overhovedet ikke ejer.  De Uafhængige ønsker disse urimeligheder 
fjernet.
Opsparing.
V. + K. foreslår skattefrihed for opsparede beløb op til 2500 kr. pr. år bundet i 5 år, som dog inden 
periodens udløb kan hæves skattefrit ved etablering af egen virksomhed, køb eller bygning af eget 
hus, køb af andelsbevis i lejlighed, bosætning ved giftermål og til faglig uddannelse.
De Uafhængige foreslår skattefrihed for alle privat opsparede beløb, bundet en vis tid, for at 
imødegå inflation ved skattelettelse, men sådan, at opsparede og bundne penge skattefrit kan hæves 
i større eller mindre beløb inden periodens udløb, hvis de investeres i en hvilken som helst 
produktion, der ikke er luksus.
Sambeskatning.
De Uafhængige foreslår ophævelse af ægtefællers sambeskatning, således at selverhvervende 
hustruer får egen skattebillet, og hvor hustruen passer hjemmet eller hjælper manden, da ved 
delingssystemet.
Statens tilskuds og udlånsvirksomhed.
De Uafhængige er stærkt modstandere af statens overdrevne tilskud til udlån til alt og alle Store 
skatter, inflation, tilskud og udlån er regeringens vej til statsformynderskab. V. + K. har i mange år 
støttet denne udvikling, f. eks. gennem bygge- og huslejetilskud til mange milliarder, også til folk, 
der ikke havde det behov, og nu gennem deres sidste skatteforslag, hvor de foreslår offentlig tilskud 
også til de mest velhavende med 320 kr. for det første barn og 380 kr. for hvert af de efterfølgende 
pr. år, uagtet man i erklæringen af 4. oktober 1959 udtrykkeligt siger, at normallønnede folk skal 
kunne klare egne problemer.
Det er efter vor mening uholdbart og stemmekøb at kræve skattelettelse på 800 mill. og samtidig 
foreslå offentlige tilskud til velhavere. Vi foreslår børnetilskud kun til mindrebemidlede, så alt 
børnetillæg ikke uhæmmet kan ske for andres penge og mener, det samfundsmæssigt er sundest, at 
forældrene har størst muligt ansvar for børnene. Og vi ønsker statstilskud og udlån kun til sociale 
formål.
Statens administration.
Siden 1940 er antallet af offentligt ansatte personer mere end firedoblet, fordi der skal så mange til 
at kontrollere og administrere velfærdsstaten. Staten brugte sidste år ikke mindre end over 2 
milliarder kroner alene til lønninger. De Uafhængige kræver statens virkeområder og administration 
indskrænket til absolut samfundsmæssige og sociale formål og frabeder sig stats-formynderskab 
over den enkelte borger. Navnlig kræver vi ejendomsretten respekteret og tager skarpt afstand fra al 
embedsmandsvælde — Reersø.
Skattelettelse.
I henhold til ovenstående ønsker vi altså en klækkelig skattenedsættelse, så den enkelte borger får 
rådighed over en større del af sine indtjente penge, men ikke under forhold som af V. + K. foreslået, 
hvor købekraften, uden tilsvarende besparelse på statsbudgettet eller uden forholdsregler mod 
inflation, øges med mange hundrede millioner i en tid, hvor købekraften i forvejen er stor i store 
dele af befolkningen; det vil yderligere fremme pengeforringelsen De Uafhængige mener ikke, det 
er statens opgave at bestemme eller begrænse borgernes forbrug, men at det derimod er dens opgave 
at skabe sådanne forhold, at pengene bevarer deres købekraft, og inflationen altså undgås.
Befolkningen har mange års erfaringer for, at købekraften under det nuværende styre bestandig 
forringes, hvorfor man hurtigst muligt køber i stedet for at spare op; dette er en væsentlig årsag til 
det for store forbrug og inflationen. — Skattelettelse må derfor være knyttet til en tilsvarende 
besparelse på statsbudgettet eller i forbindelse med sådanne vilkår for skattefri privat opsparing 
eller investering, at det modvirker et for stort forbrug og derved forhindrer inflation.
De Uafhængige bør efter valget være tungen på vægtskålen i stedet for de radikale eller 
Retsforbundet.. Husk: Uden De Uafhængige ingen mulighed for en borgerlig regering i stedet for 
den socialistiske trekantregering, derfor er de få tusind stemmer, De Uafhængige mangler i de 
60.000 stemmer valgloven kræver, og som vil give den borgerlige front mindst 5 mandater, de 
stemmer, der vejer mest til på den borgerlige side den 15. november.
Stem derfor på liste U
