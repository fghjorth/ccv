HVIS DU VIL EN ANDEN VERDEN.
Global retfærdighed: Målt i penge har verden aldrig været rigere. Alligevel dør der hver dag 30.000 
børn af sult eller underernæring, og millioner er på flugt. Men VK-regeringen har beskåret 
ulandsbistanden med i alt 12 mia. kr. for at give skattelettelser til de rige. Vi vil slette ulandenes 
gæld, øge bistanden og bremse multinationale selskabers magt.

Irak-krigen: Den 11. september 2001 blev misbrugt til at starte to krige, lukke grænserne og 
undergrave menneskerettighederne. Faren for terror er vokset. Krigen i Irak har kostet 100.000 
døde. Besættelsen må stoppe, og de danske tropper trækkes hjem.

Arbejde til alle: 800.000, der er sat udenfor arbejdsmarkedet. Mennesker nedslides, ældre og syge 
udstødes, og globalisering og strukturreform truer mange arbejdspladser. Vi foreslår, at arbejdsløse 
ansættes på normale løn- og arbejdsvilkår for at udvide velfærden. Der er også brug for at nedsætte 
arbejdstiden. Vi vil have flere i uddannelse. Og så vil vi ikke overlade ansvaret for produktionen til 
de multinationale. Vi kan selv!

Økologisk revolution: Klodens klima er truet. Alligevel fortsætter opvarmningen. I hverdagen 
omgives vi af kemikalier, der
medfører kræft og gør, at mange ikke kan få børn. Landbruget sprøjter hvert år markerne med 11 
millioner liter gift. Vi har brug for en økologisk revolution, hvor landbrug og produktion renses for 
gift, og vores elforbrug bliver baseret på vind, sol og bølger. Miljøet skal sættes over 
markedskræfterne.

Nej til EU-forfatningen: Med EU-forfatningen forringes demokratiet. Indflydelse på vores liv 
overlades til Bruxelles og markedskræfternes frie spil. Velfærdsgoderne vil blive sat i konkurrence 
mellem private virksomheder. Vi vil fastholde velfærd til alle. Forfatningen forpligter også EU-
landene til militær oprustning. Vi vil ikke konkurrere med USA om at være mest krigerisk. 
Læs mere - på www.enhedslisten.dk- om vores politik.
Uduelige og grådige ministre og kommissærer, efterretningstjenester, multinationale selskaber, der 
ikke betaler skat, selskabstømmere og andre skattesnydere, A. P. Møller og alle andre magthavere - 
skal passe på. Vi er befolkningens vagthunde på Christiansborg.
 
Vi ved, at der er brug for at alle får mere uddannelse
Det gælder de unge, der skal have en ordentlig folkeskole og en bedre ungdomsuddannelse. Men vi 
skal også have uddannelse resten af livet. Vi foreslår, at alle får ret til 2 uges efteruddannelse efter 
eget valg for hvert år, man er i arbejde - og med mulighed for at samle ugerne sammen. Det skal 
være med fuld løn. Under uddannelsen kommer en arbejdsløs ind i vikariatet. Uddannelsen er med 
fuld løn - finansieret af sparede dagpenge samt 1 % af lønsummen betalt af arbejdsgiverne.
 
800.000 ikke har arbejde. Det er vanvittigt. Enhedslisten siger arbejde til alle, mindre nedslidning 
og mere velfærd. Det koster ikke samfundet noget. Det er et spørgsmål om politisk vilje.
 
Der er et grundlæggende sygdomstegn ved dette samfund. D800.000 er arbejdsløse, skubbet ud på 
førtidspension, syge, slidt ned eller sendt på efterløn.
 
Mange bliver syge af stress, mens andre er forhindret i at lave noget.
Hvis alle var i arbejde kunne vi nøjes med en 20 timers arbejdsuge og fortsat producere den samme 
rigdom som i dag. Det viser, at vi kan indrette os anderledes end i dag.
Der er mulighed for mere velfærd, for mere uddannelse og for at få en kortere arbejdstid.

En fridag for en hund:
Hvis 4 i arbejde deler deres arbejde med en arbejdsløs, kan de alle 5 få en arbejdsuge på 30 timer. 
Deler de løn og dagpenge i 5 lige store portioner, går den arbejdsløse op i indkomst, mens de 4 får 
en ugentlig fridag for 100 kr. (efter skat), lidt mere, hvis de har en lidt højere løn, hvis ikke 
arbejdsgiveren vil betale.

Der var ikke råd til julegaver og gås. Der er ikke råd til vinterstøvler og sandaler, men kun til et par 
sko til hele året. Sådan er hverdagen for alt for mange børn i dagens Danmark. I et af verdens 
rigeste lande bor der 90.000 fattige børn. Hvis vi stopper regeringens og Dansk Folkepartis uddeling 
af gaver til de rigeste, bliver der råd til at give til dem, der har det sværest. Ikke mindst kan vi få 
afskaffet starthjælpen, så også flygtninge og indvandrere får penge nok til mad.

Vi har brug for mange flere til at tage sig af vores børn, syge og ældre. Mange flere til at bygge 
boliger, renovere skoler og veje og mange andre velfærdsopgaver. Og vi har brug
for at de, der er i arbejde ikke skal løbe så hurtigt, at de bliver nedslidt i en tidlig alder. Men hvis vi 
tør tænke nyt og gøre op med kassetænkningen, så kan vi opfylde begge behov. Vi kan få de 
arbejdsløse i arbejde og flytte pengene fra kassen med dagpenge og kontanthjælp til rigtig løn. 
Samtidig får vi mere ind i skat og moms, så det samlet ikke koster samfundskassen noget.
Og meget færre bliver syge og skal have behandling og førtidspension.
  
Ansæt flere og spar penge:
Hvis en arbejdsløs ansættes på normale vilkår til en løn på 200.000 kr. kommer alle pengene ind 
igen:
Der spares dagpenge	170.000 kr.
Ekstra skat og afgifter	19.000 kr.
Der spares udgifter til aktivering m.m.	14.000 kr.
Indtægter og besparelser i alt	203.000 kr.
Samfundet sparer	3.000 kr.
Er lønudgifterne højere koster det lidt - til gengæld spares sociale udgifter og færre bliver syge, hvis 
flere deles om arbejdet.
Der er penge nok, hvis de multinationale selskaber og de rige betaler skat. Der er både råd til 
efterløn og mere velfærd. Alle arbejdsløse skal have et løft på mindst 1000 kr., og ingen skal have 
mindre end 12.000 kr. om måneden.

Læs mere - på www.enhedslisten.dk - om de multinationale, der ikke betaler skat

Ved du:
•	At landbruget hvert år sprøjter, hvad der svarer til 2 liter gift pr. dansker, ud på jorden.
•	At produktionen af kunstgødning og gift koster lige så meget energi som 1 million 
husstandes elforbrug.
•	At gyllen fra dansk landbrug svarer til toilet spildevandet fra 80 millioner mennesker.
Vi skal omstille hele det danske landbrug til økologi. Det gavner natur, drikkevand og vandmiljø og 
nedbringer vores bidrag til drivhuseffekten. Økologi betyder bl.a. bedre dyrevelfærd og stop for 
genmanipulerede planter. Omstillingen starter med at afvikle landbrugsstøtten og gøre økologiske 
varer momsfri. Det offentlige skal gå foran og købe økologiske fødevarer til køkkener på sygehuse, 
plejehjem, skoler og kantiner.
Vedvarende energi skal dække hele vores energiproduktion. Bølgeenergi, solceller og brint-
teknologi skal udvikles til succeser på linje med vindmøllerne.
Energiproduktion skal styres af fornuft - ikke af markedet, og vi skal investere i energibesparelser - 
det letter på elregningen og mindsker forureningen.
Også maling, tekstiler og andre produkter vi bruger i hverdagen, skal laves økologisk. Vi skal have 
de farlige kemikalier ud af hjemmene og væk fra naturen.
 
Vi kan ikke overlade omstillingen til markedet, som gør det muligt at tjene penge på forurening og 
ved at proppe os med kemikalier. Vi skal selv styre fremtiden. Derfor taler vi om en økologisk 
revolution.

NEJ TIL EU-FORFATNINGEN
WWW.ENHEDSLISTEN.DK
EU-forfatningen befæster markedets magt.
Den fører til mere privatisering, og endnu mere magt til de multinationale selskaber. Den betyder 
mere militær og mindre demokrati. Verden har ikke brug for flere supermagter, men et 
internationalt, demokratisk samarbejde.

EU-Forfatningen forstærker alt det dårlige i EU.
Markedet og de store selskaber får endnu mere magt.
EU får mere at sige over vores social- og arbejdsmarkedspolitik og endnu flere beslutninger flyttes 
længere væk og ind bag de lukkede døre.
Det står direkte i Forfatningen, at medlemsstaterne er forpligtet til "gradvis at forbedre deres 
militære kapacitet". Der er her tale om militær oprustning - og det er vi imod.
Med sin handelspolitik og landbrugsstøtte fastholder EU ulandene i dyb fattigdom og nød. Vi 
ønsker at demokratisk internationalt
samarbejde, hvor miljø og menneskers levevilkår er vigtigere end hensynet til markedet.
 
Vi ønsker nye regler for den internationale handel, der bygger på bæredygtighed og giver ulandene 
mulighed for at udvikle sig.
EU har med sin udlændingepolitik skabt et "Fort Europa". Mennesker, der forsøger at flygte fra 
forfølgelse og fattigdom, ender ofte i døden. Drømmen om et værdigt liv indenfor EU's grænser har 
kostet mere end 4.000 mennesker livet siden 1992. Det er en umenneskelig politik i et økonomisk 
rigt Europa. Det vil vi lave om på.
EU i en nøddeskal:
Vi ved, at blødgørere - phtalater - i plastik giver børnene allergi og gør, at mange mænd ikke kan få 
børn. Alligevel forhindrer EU os i at forbyde disse phtalater - af hensyn til kemi-industrien.

I dag fanges der fisk nord for Norge ...
De sejles til Danmark, hvor de fyldes i en container, der sejles til Kina.
I Kina fileteres fiskene (mens filet-fabrikker lukkes i Danmark) og fyldes igen i en container.
Containeren sejles til Danmark. Fileterne pakkes og sælges til eksport.
Et af de største eksportmarkeder for dansk fiskeindustri er Taiwan. Det er vanvid!
Uden noget bevis omtales det frie marked som en kilde til rigdom for alle. Men der er slet ikke 
noget frit marked.
2/3 af al handel styres af multinationale selskaber - og de styrer det alene ud fra hvad, der gør dem 
rige, ikke andet.
Mennesker i den tredje verden arbejder under slavelignende vilkår - for at sikre billige produkter til 
vestens markeder. Mens ansatte på vores fabrikker fyres eller tvinges til ringere arbejdsvilkår. Vi er 
imod at lade de multinationale bestemme.

Når nu Danish Crown lukker et slagteri, foreslår vi, at der laves et nyt fællesejet økologisk slagteri 
baseret på de ledige slagteriarbejdere og på økologer. Amter og kommuner kan beslutte, at de 
fremover kun vil købe økologisk til hospitaler, plejehjem og kantiner. De kan beslutte at give 
økologisk sund mad til børnene i skoler og daginstitutioner.
Hvis der er politisk vilje, kan der sikres ny beskæftigelse.
 
Bush, Blair og Fogh Rasmussen løj:

De talte om masseødelæggelsesvåben, men der var ingen, og det vidste de.
De talte om at bekæmpe den internationale terrorisme. Nu er der mere terrorisme end nogensinde.
De talte om at ville bringe demokrati til Irak, men bomber og tortur bringer ikke demokrati

Tingenes tilstand må simpelthen ændres, hvis det skal undgås at verden går til i ragnarok. Der må 
gøres noget ved forskellene og uretfærdighederne i verden!
Den amerikanske præsident Bush valgte at overhøre advarslen. Sammen med bl.a. Anders Fogh 
benyttede han lejligheden til at starte en ny krig mod Irak - udenom FN. Officielt var begrundelsen 
at Saddam havde masseødelæggelsesvåben og kontakt til de terrorister, som havde angrebet USA. 
Men det var løgn. Krigen handler om olie, penge og magt.
 
Besættelsen af Irak har hverken fundet masseødelæggelsesvåben eller bekæmpet terrorismen. 
Tværtimod er hadet og modsætningerne større end nogensinde før. 100.000 er blevet dræbt, og for
hver dag besættelsen varer ved, vil vi se flere overgreb, mere tortur og mere vold. Derfor må 
besættelsen bringes til ophør. Ved valget i Spanien stemte befolkningen nej til krigen. Aznar og den 
nye regering har trukket de spanske styrker ud af Irak. Vi bør gøre det samme.
Mød op til:
Demonstration mod Irak-krigen
Lørdag den 5. februar kl. 13.00
på Christianshavns Torv
 
En skole for alle

Hvad har regeringen gjort:
•	Skåret 1,4 milliarder på uddannelserne (kilde: Arbejderbevægelsens Erhvervsråd)
•	Forringet kommuner og amters økonomi, så både gymnasiet og folkeskolen forringes - 
fx med højere klassekvotienter
•	Slagtet skolepraktikken så tusinder af elever, ikke mindst tosprogede, står uden en 
læreplads (i samarbejde med De Radikale)
•	Fjernet demokratiet på universiteterne og indført ledelser udefra med private 
virksomheder i spidsen (i samarbejde med Socialdemokraterne)
 
Fogh kalder sin politik for frihed. 
Vi kalder det frihed for de få.
Enhedslisten vil et uddannelsessystem, hvor friheden gælder for alle.
Vi mener det er helt forkert, at skolen skal være én stor konkurrence. Skolen skal have plads til alle, 
som har lyst til at lære. Vi har brug for alle hænder og hoveder til at bygge fremtidens 
velfærdssamfund. Derfor arbejder vi for et loft på klassekvotienten, for bevarelse af skolepraktikken 
og for en total afskaffelse af brugerbetaling.

I Anders Foghs tre lange år har klassekvotienter og brugerbetaling i skolen slået nye rekorder. 80 % 
af skolepraktikken på de tekniske skoler er i samarbejde med De Radikale blevet sløjfet uden en 
ekstra indsats for at skaffe praktikpladser andre steder. Alt i alt vokser konkurrencen om pladsen i 
klasselokalerne - og konkurrence betyder som bekendt at nogle taber! De største tabere er alle dem, 
som ikke får en god uddannelse. Og taberne er faktisk også alle os andre, som går glip af en masse 
gode kræfter, der kunne hjælpe med at bygge et godt samfund.
Anders Fogh har sammen med Socialdemokraterne sat demokratiet på universiteterne til salg. 
Elever og lærere er smidt ud af bestyrelserne og til gengæld er Dansk Industri inviteret indenfor til 
tagselv-bord. Tankegangen er, at skolerne skal producere arbejdskraft til erhvervslivet - og derfor 
skal de bestemme, hvad vi får proppet i hovedet. Elever og studerende bliver et produkt på linie 
med tandpas ta. Sådan er virkeligheden jo ikke! Det er levende væsener, som tænker og har 
meninger om deres hverdag. Og hvad så med alt det, som erhvervslivet ikke er interesseret i? Alt 
det man ikke kan tjene penge på? Ja, det bliver desværre glemt.
Vi mener uddannelserne skal være demokratiske og åbne. Alle skal have indflydelse på 
undervisning, pædagogik og forskning. Derfor arbejder vi for at elever og ansatte får flertallet i 
skolernes bestyrelser. Uddannelse er vigtigt for den enkelte og for samfundet - og hvis vi vil, kan vi 
skabe et uddannelsessystem, der kommer os alle til gode.
Om protesterne:
Ungdommen siger stop!
Elever, lærlinge og studerende har siden Fogh-regeringen tiltrådte kæmpet mod dens forringelser. 
En af de mange aktive er Lise Rask, gymnasieelev og 18 år.

"Vi kan tydeligt mærke regeringens forringelser. Noget af det værste er, at der kommer flere i 
klasserne, fordi det gør
undervisningen dårligere, og der ikke er tid til alle. Der er også kommet mere brugerbetaling, så 
man nogle steder skal betale 500 kr. om året for at gå i gymnasiet - udover lommeregner og 
ordbøger. Men uddannelse burde være gratis i et rigt land som Danmark!
Derfor har vi strejket og demonstreret og det bliver vi med så længe der bliver skåret ned - uanset 
hvem der vinder valget!"
Hvad vil Enhedslisten:
•	Tilføre uddannelsessystemet flere ressourcer - uddannelse er fremtidens velfærd.
•	Arbejde for max 24 i klasserne på ungdomsuddannelserne.
•	Alle elever og studerende skal ind under Arbejdsmiljøloven, så de får rettigheder som 
alle andre.
•	Indholdsmæssige forbedringer som mere projektarbejde, efteruddannelse af lærerne 
og mere demokrati for elever og studerende.
"Hver gang jeg ser tv og ser de stakkels sultende børn rundt omkring i verden, kan jeg ikke lade 
være med at græde.
Jeg mener, jeg ville elske at være lige så tynd, men ikke med alle fluerne og død og den slags.."
Citat: Mariah Carey, pop-stjerne.
"Jorden giver nok til alle menneskers behov, - men ikke til alle menneskers griskhed."
Citat: Mahatma Gandhi.
"I denne groteske verden med dens groteske, kyniske værdier, lyder det naivt at tro på mennesker 
og tro på vores evne til at skabe en bedre verden. Men hvordan kan du tro på en fremtid, hvis du 
ikke tror på de mennesker, som kommer til at skabe den?"
Citat: Assatu Shakur, fhv. Sort Panter, politisk flygtning i Cuba, eftersøgt af FBI. Tante til 2pac 
Shakur.
"Verden er et farligt sted - ikke på grund af de, der gør det onde, men på grund af de, der ser på 
uden at gøre noget."
Citat: Albert Einstein.
