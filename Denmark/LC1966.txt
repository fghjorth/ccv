Liberalt Centrum 1966

NY TID NYE KRÆFTER
Liberalt Centrum har kastet alle gamle fordomme og partihensyn over bord med et mål 
for øje: at få løst problemerne nu! Velstand skabes ikke ved indbyrdes strid og kævl, men 
kræver en indsats af alle i samfundet.
Giv folketinget handlekraft! Støt Liberalt Centrum.
  
LIBERALT CENTRUM

Med sine selvstændige lovforslag og gennemarbejdede reformplaner har Liberalt 
Centrum fornyet det politiske arbejde. - Læs her, hvordan L. C. på afgørende felter vil 
videreføre dette arbejde efter valget - hvis De giver os styrke til det..!
EN VIRKELIG
SKATTE
REFORM
FLERE
OG BILLIGERE
BOLIGER
EN EFFEKTIV
SAMFUNDS
PLANLÆGNING
Skattetrykket kan lettes på indkomsten, hvis vi indfører en merværdiafgift på 15 pct.
Boligproblemet skyldes manglende plan og en forfejlet økonomisk politik. Hver pro
Økonomiministeriet må udvides og omdannes til et planlægningsministerium.

REFORM
Skattetrykket kan lettes på indkomsten, hvis vi indfører en merværdiafgift på 1500. Dette 
giver os råd til rigelige sociale kompensationer, fordobling af børnetilskuddet, 
sambeskatningens fuldstændige ophævelse og en forhøjelse af bundgrænsen. Ved 
afskaffelse af skattefradraget og oprydning i fradragsjunglen gøres skatten enkel og 
administrationen effektiv. Denne forenkling er en forudsætning for kildeskatten. Samlet 
resultat: i alt ca. 22% kommune- og statsskat for indkorister under 49.000 og et skatteloft 
på 50%. Derved belønnes arbejdslyst og opsparing uden at deri sociale balance fortykkes.

BOLIGER
Boligproblemet skyldes manglende plan og en forfejlet økonomisk politik. Hver procent, 
vi kan nedsætte der, krøje rente, giver 10% lavere leje i nybyggeriet. Faggrænser og 
brancheaftaler må fjernes. Lejevurderingerne må ophøre og erstattes af gradvise 
forhøjelser, hvoraf 2/3 bruges til byggemodning og obligationskøb. Byggerestriktioner 
må falde bort nu og i fremtiden, så en industrialisering af byggeriet kan tage fart. 
Slutmålet: et frit boligmarked med rigeligt udbud til overkommelige priser senest 1972.

PLANLÆGNING
Økonomiministeriet må udvides og omdannes til et planlægningsministerium, som kan 
udarbejde løber de langtidsplaner over samfundets investeringer i uddannelse og 
forskning, trafiknet, sundhedsvæsen m.v. Planerne behandles og vedtages af folketinget 
og må fastholdes uden at gøres til genstand for finanspolitiske indgreb. Folketinget bør 
nedsætte et permanent planlægningsudvalg med eget sekretariat. Amterne må 
sammenlægges i så store regioner, at de kan overtage en række af statens opgaver. 
Forureningen af luft, vand og jord må bekæmpes effektivt, og gennem jordlovgivningen 
og en udvidelse af fredningens omfang og autoritet må vore naturværdier bevares nu.
  
  
  
Professor dr. teol.
Børge Diderichsen,
Medlem af Folketinget
siden 1964
Børnehavelærerinde Karen Margrethe Hansen
Fenrik
Carl Erik Hansen
Stud. rur Jens Jordan
Overlærer Knud Karre
Adjunkt Bente Struwe
Direktør
Holger Søndergård
Endvidere opstilles: Stationsassistent Borge G. Hans

l Liberalt Centrum er alle kandidater opstillet sideordnet. DE har afgørelsen, når De 
stemmer på Liberalt Centrum!
LISTE L d.22.NOVEMBER

Markedspolitiken
Liberalt Centrum afviser dansk enegang ind i Fællesmarkedet. Men vi vil aktivt virke for 
et økonomisk europæisk samarbejde på demokratisk grundlag og videreføre dette i et 
åbent atlantisk samarbejde.
Ulands- og sikkerhedspolitik
Liberalt Centrum vil arbejde for, at Danmarks indsats for ulandene bliver øget, og vor 
forpligtelse over for FN til at yde 1 % af nationalindkomsten må opfyldes før 1970. Indtil 
videre må NATO være grundlaget for Danmarks sikkerhedspolitik. Alt må gøres for at 
forhindre atomvåbenspredning.
Folkestyret
Liberalt Centrum ønsker et handlekraftigt folkestyre. Sagernes løsning må i forgrunden, 
og partiernes evige valgspekulationer samt det stadige spil om regeringsmagten må 
begrænses. Vi ønsker derfor en grundlovsændring, der fremmer regeringens og 
Folketingets handledygtighed og arbejdsduelighed, bl. a. ved at regeringer kun kan 
styrtes, når flertal for en ny statsminister foreligger.
Regeringsdannelse efter valget
Det afgørende for Liberalt Centrum er gennemførelse af vort program. Vi vil derfor 
anbefale en regering bestående af det eller de partier, som har vilje til at leve op til de 
krav, som den nye tid stiller til lovgivningen. Liberalt Centrum er også i givet fald villig 
til at påtage sig et regeringsansvar. Men kun hvis det kan fremme vore mål.
Liberalt Centrum og valget
Liberalt Centrum opfordrer alle, der værdsætter vor indsats, til også at vise os tillid på 
valgdagen og ikke lade sig lokke af de gamle partiers ængstelige tale om stemmespild.
Liberalt Centrum lynhurtige underskriftindsamling skal nu følges op af et godt valg. Det 
er aldrig en fejl at stemme efter sin overbevisning. Men det er altid en fejl at stemme på 
det næstbedste parti. Det er netop stemmespild - for så bliver alt ved det gamle.
Nærmere oplysning:
Liberalt Centrum, Christiansborg, København K. Tlf. (01) 116600.
Den nye tid kræver nye kræfter - liste L
ASBJERG BOGTRYK

NY TID NYE KRÆFTER
NYE
KRÆFTER
  
LIBERALT
CENTRUM
LISTE
  
NI GANGE siden krigen er vælgerne blevet kaldt til valgurnerne. Og ni gange er 
vælgerne blevet skuffet over de mange løfter, der ikke blev ført ud i livet.
De fire gamle partier har haft deres tid i dansk politik. Men de har meget vanskeligt ved 
at leve op til den nye tids udfordringer. Siden 1945 har de tumlet med økonomiske 
kriseproblemer. Man lod kriserne udvikle sig, men har ikke evnet at komme dem til livs. 
Nu inflationsproblemet! Man taler om det, men evner ikke at gøre noget ved det. Og i 15 
år har de gamle partier talt om en skattereform. Heller ikke her er der sket noget. Og 
boligproblemet står stadig uløst 20 år efter krigen. Da Liberalt Centrum i 1965 brød med 
Venstre, var det ikke kun et opgør med Venstre. Det var et opgør med alle de gamle 
partier, for:
Den nye tid kræver nye kræfter
S
Liberalt Centrum vil fortsætte med at presse på for at få saglige reformer igennem i den 
næste folketingsperiode.
Skattereform med kildeskat
Liberalt Centrum har i folketinget stillet et konkret, tilbundsgående og nøje beregnet 
forslag til statsskattereform. Forslaget går ud på at halvere indkomstskatterne og i stedet 
for øge forbrugsskatterne uden at den sociale balance forrykkes. LCs konkrete mål er:
at de først tjente 12.000 kr. skal være skattefri,
at der herudover af hver tjent 1.000 kr. skal betales 130 kr. (13 %) indtil 49.000 kr., 
hvorefter der betales 270 kr. (27 %) af hver 1.000 kr.,
at sambeskatningen ophæves fuldstændigt,
at børnetilskuddene forhøjes fra 600 kr. til 1.200 kr. (for enlige 1.600 kr.) at den 
upraktiske engrosomsætningsafgift på 121/2 % forsvinder, og
at ydelserne til', folke- og invalidepensionister samt vanskeligt stillede enlige forhøjes 
væsentligt.
Liberalt Centrum midler til at opnå disse mål er indførelse af merværdiafgift på 15 % og 
ophævelse af skattefradragsreglen. I stedet for denne lægges et fast skatteloft, således at 
indkomstskatten aldrig overstiger 50 %. Liberalt Centrum går klart ind for kildeskat. Men 
den skal .være praktisk og rationelt udformet. Opkrævningen kan f. eks. ske ved et 
samarbejde mellem pengeinstitutter og arbejdsgivere. Vi måtte afvise regeringens forslag, 
da det slet intet indeholdt om skatternes størrelse (beregninger og skalaer manglede 
fuldstændigt), og da det var indviklet, upraktisk og vanskeligt at arbejde med, bl. a. på 
grund af, at det byggede på skattefradragsreglens bevarelse. Vi måtte også afvise det 
konservative forslag om "frivillig" kildeskat, da det vil skabe konflikt mellem 
kildeskattebetalerne og den øvrige befolkning.
Boliger
Liberalt Centrum ser i valget en mulighed for at få lavet om på de fire gamle partiers 
boligforlig, der kun i ringe grad fremmer nybyggeriet. LC har i folketinget fremlagt et 
boligprogram, der vil øge byggeriet til rimelige priser og huslejer. Men vi må afvise de 
kostbare og irriterende lejevurderinger samt de aftalte huslejeforhøjelser, der kun i meget 
begrænset omfang går til nybyggeriet.
Inflation og arbejdsløshed,
Liberalt Centrum ønsker en ansvarsbevidst indkomstpolitik, der holder alle 
befolkningsgruppers indtægtsfremgang i trit med produktionsstigningen. Ellers får vi en 
forrygende inflation og senere arbejdsløshed. Og vi vil igen opleve den ubehagelige 
svikmølle, hvor den enkelte borger først glæder sig over større indtægter, men senere 
skuffes over, at prisstigning og skatter sluger det meste af indtægtsfremgangen. Derfor 
må et folketingsflertal straks efter valget give klar besked om, at folketinget vil inddrage 
den del af indtægtsstigningen, der ikke er dækning for i produktionen. Under Folketingets 
åbningsdebat turde hverken Socialdemokrater, Venstre eller Konservative være med 
hertil. Når valget er forbi, vil Liberalt Centrum igen arbejde for, at LCs klare 
indkomstpolitik skal vinde tilslutning hos de andre partier.
Økonomisk fremgang
Liberalt Centrum vil afskaffe kreditstramningen og sænke det høje renteniveau ved hjælp 
af midler, der reserveres hertil ved merværdiafgiftens indførelse. I LCs nøje beregnede 
forslag til skattereform er der afsat 800 mill. kr. årligt hertil. Formålet er øgede 
investeringer i erhvervsliv og boligbyggeri.
LC vil også øge det offentliges investeringer i uddannelse, forskning, trafiknet, 
hospitalsvæsen og plejehjem for ældre medborgere. LC har i folketinget fremsat ideer til 
en langsigtet planlægning og prioritering af opgavernes løsning.
LC vil stærk økonomisk fremgang. Derfor går vi ind for øgede private og offentlige 
Investeringer. Der må gøres plads hertil ved at holde igen på offentligt og privat forbrug. 
Det er ikke nødvendigt at spænde livremmen ind. Men det er nødvendigt, at vi i nogle få 
år spænder livremmen mindre ud, end vi plejer. Resultatet bliver stærk fremgang til gavn 
for alle.
Ny erhvervsstruktur
Liberalt Centrum ønsker, at erhvervslivet får lov til at tilpasse sig den ny tids krav. 
Udviklingen hen imod mere effektive driftsformer inden for landbrug, industri, handel og 
søfart skal fremmes. Lukkeloven må ændres, så de handlende frit må bestemme deres 
åbningstider. Den nye teknik og den nye erhvervsstruktur vil kræve smidig adgang til 
omskoling for alle. LC vil fremsætte lovforslag herom.
Udkast til principprogram for Liberalt Centrum
Frihed og fællesskab
Liberalt Centrum er stiftet den 10. oktober 1965.
Liberalt Centrums mål er, at folkestyret skal være levende og handlekraftigt.


Når det enkelte menneske i frihed skal forme sit eget liv, må det også være 
medbestemmende om det fælles
skab, som det deltager i. Ved den enkelte vælgers aktive medvirken kan der tilføres dansk 
politik den fornyelse, som skal til for at holde folkestyret levende.
Liberalt Centrum har i sine vedtægter søgt at skabe sådanne rammer om de politiske 
drøftelser og vedtagelser, at hvert enkelt medlem har en mulighed for at få sin opfattelse 
fremført og drøftet og derigennem vinde politisk medindflydelse.
Liberalt Centrum er og skal være uafhængigt af interesseorganisationer.
Liberalt Centrum vil gennem handlingsprogrammer anvise nye mål og veje på de 
vigtigste politiske områder.
Liberalt Centrum vil appellere til det bredest mulige politiske samarbejde og virke for, at 
frihed og fællesskab skal være retningsgivende for de reformer, der i overensstemmelse 
med dansk retssyn skal præge det danske samfund.
Staten må aldrig blive et mål i sig selv, men samfundsmagten skal tjene mennesket og 
stedse udøves med respekt for det enkelte menneskes værdighed og velfærd.
Liberalt Centrum vil virke for et samfund, hvor der hersker frihed i personlige, religiøse, 
politiske og økonomiske forhold. Kun herved skabes mulighed for personlighedens 
udvikling og udfoldelse.
Vi nærer den opfattelse, at mennesket finder sin bestemmelse og lykke i et fællesskab, 
hvor det erkender sin afhængighed og erkender sit personlige ansvar.
Familien er som det naturligste og væsentligste fællesskab den enhed, uden om hvilken 
hele samfundet må bygges op. Liberalt Centrum vil medvirke til at skabe de bedst egnede 
rammer for familiens liv.
Ligesom barnet lærer fællesskabet i familien, må samfundet i undervisningen virke for, at 
barnets og den unges samfundssind styrkes.
I det moderne samfund er de naturlige fællesskaber blevet svækket. Heroverfor ønsker vi, 
at samfundet medvirker til at skabe rammer om nye fællesskaber. Liberalt Centrum vil 
virke for gennemførelse af et stærkere arbejdsfællesskab, hvor der ikke opbygges skel 
mellem parterne, men hvor samarbejde, medindflydelse
og medansvar fremmes. Liberalt Centrum vil yde støtte til, at fællesskaber omkring 
fritidsinteresser kan opbygges.
Samfundet i sin helhed må blive et forpligtende fællesskab af frie borgere. Dette skal 
først og fremmest vise sig gennem omsorg for den syge og fattige, og ved at den svage 
beskyttes over for den stærkes magtmisbrug. Fællesskabet må ikke hindres af 
landegrænser, men skal udvides til at omfatte alle nationer og grupper - ikke mindst 
sådanne, der har hjælp behov. FN's charter og menneskerettighedserklæringen af 1949 er 
det ideal, vi må stile imod både i Danmark og i vor indsats i andre lande, og vi vil 
udforme vor politik i overensstemmelse med de heri nedlagte principper.
Solidariteten mellem borgerne medfører en udvidelse af friheden. Den liberalisme, vi vil 
virke for, stiller sig ikke tilfreds med rent formelle friheder og vil ikke deltage i forsvaret 
for særinteresser - og fordele, der er vundet på samfundets bekostning. Men den vil gøre 
menneskets frihed og valgmulighed reel, idet den vil nedbryde de kunstige skranker 
mellem klasserne, sikre, at alle de goder af kulturel og materiel art, som fremstår gennem 
samfundets udvikling, kommer alle til gavn, og gøre det muligt for den enkelte at frigøre 
sine skabende kræfter og realisere sine muligheder og evner.
Vi anser det for tvingende nødvendigt, at der i den kommende menneskealder finder en 
kraftig udbygning sted af en række samfundsopgaver inden for uddannelsen 
sundhedsvæsenet, socialforsorgen, vej- og trafikvæsenet m. v. Dette vil kræve, at 
samfundet i en periode må kunne disponere over en ikke ringe del af 
produktionsstigningen. Men denne samfundsinvestering kommer alle borgere og 
kommende slægtled til gode og indebærer på længere sigt en udvidelse af den enkeltes 
frihed og tryghed.
Det velfærdsdemokrati, vi på denne måde vil være med til at skabe, skal således ikke kun 
stile mod større materielle fordele for alle, men skal først og fremmest danne rammen om 
et samfund, hvor fribårne mennesker hver ud fra sine forudsætninger og idealer har 
mulighed for og ret til at leve deres liv, som samvittigheden byder dem.
Samfundet skal yde den enkelte støtte hertil og skal bekæmpe og kontrollere kræfter, der 
angriber hans frihed. Samtidig må samfundet ud fra en helhedsbetragtning overvåge, at 
friheden udøves, så den ikke unødigt begrænser medborgeres frihed.
Samfundsorganer må have store magtbeføjelser. For at sikre, at magten ikke misbruges, 
er forfatningsmæssige kontrolorganer nødvendige. Men den vigtigste og mest effektive 
form for kontrol med statsmagten, og den virkelige forsvarer for og erobrer af friheden er 
en samfundsbevidst og oplyst befolkning.

Forfatning og forvaltning
Forfatningspolitikken skal fastlægge den enkelte samfundsborgers rettigheder og pligter, 
skabe faste rammer for lovgivning og samfundsplanlægning, opretholde en virksom 
administration og sikre demokratisk kontrol med magten og dens udøvelse.
Folketingets uafhængighed skal styrkes over for regering, administration og 
interesseorganisationer. Folketinget bør have direkte adgang til alsidig og korrekt 
information. Revisionsdepartementerne henlægges under folketinget.
Folketingsmedlemmernes uafhængighed sikres, bl. a. ved tilstrækkelige lønninger og 
efterløn i en vis periode. Folketingsmedlemmernes bestyrelses og honararindtægter bør 
principielt være begrænset.
Den åbne drøftelse og den direkte kontakt mellem vælgerne og folketingsmedlemmerne 
er demokratiets livsnerve. De i folketinget repræsenterede partier bør således have ret til 
hver måned at disponere over sendetid i radio og fjernsyn. Ved valg bør alle anmeldte 
partier have denne ret.
Planlægningen og koordineringen af de centrale samfundsfunktioner sikres ved, at 
regeringen hvert år fremsætter en femårsplan omfattende de offentlige investeringer og 
forbrug. Planen behandles i folketinget, der nedsætter et permanent planlægningsudvalg, 
der styrkes gennem egen sekretariatsbistand.
Regeringens og Folketingets handledygtighed og arbejdsduelighed må normalt være 
sikret i valgperioden.
Ombudsmandens stilling styrkes, og ombudsmandsstillinger med særlige opgaver inden 
for særskilte administrative områder kan oprettes.
Domstolenes og dommernes uafhængighed sikres. Dommerne udnævnes og forfremmes 
af domstolsorganisationen og ikke af regeringen. Det folkelige element i strafferetsplejen 
styrkes ved, at lægmænd udvælges fra alle kredse og aldersklasser.
Offentlighed i forvaltningen gennemføres.
Hensigtsmæssig decentralisering og rationalisering tilstræbes. For at styrke det' lokale 
selvstyre må fordelingen af opgaver mellem staten og kommunerne og disses størrelse 
tilpasses udviklingen. Derved sikres også den mest effektive løsning af opgaverne og det 
princip, at dispositionsret og ansvar følges.
Udenrigspolitik
Danmarks udenrigspolitik har til formål at varetage danske interesser i en verden, hvor 
hele menneskehedens fremtid beror på gensidig afhængighed. Uanset hvor store eller små 
mulighederne er, skal Danmark påvirke forholdene i verden i overensstemmelse med 
dansk samfundssyn og omvendt være åbent for påvirkninger udefra, der kan tilføre 
Danmark værdifulde nye impulser.
Danmark hør aktivt arbejde for, at FN effektivt kan løse de opgaver, denne organisation 
har fået pålagt: sikring af verdensfreden og menneskerettighederne, ophjælpning af 
ulandene, herunder afvikling af de resterende kolonistyrer, samt udvikling af en 
international retsorden.
Danmark må arbejde for, at enhver eksisterende stat får adgang til at blive medlem af FN, 
uanset om der kan sympatiseres med den pågældende stats styreform. Det samme må 
være grundlaget for Danmarks stilling til anerkendelse af stater.
Danmark må arbejde for virkeliggørelsen af det sikkerhedssystem, som er forudset i FN-
pagten, og være rede til at stille styrker til rådighed for FNs fredsoperationer.
Danmark bør efter evne bidrage til løsning af ulandsproblemerne; at yde et bidrag på 1 % 
af nationalproduktet er kun et foreløbigt skridt på vejen. Ulandshjælpen bør være hjælp til 
selvhjælp og ydes uden politiske betingelser, men under kontrol med, at hjælpen får den 
tilsigtede virkning. Sammenkædning af ulandshjælp og eksportfremstød og etablering af 
virksomheder bør ikke udelukkes. Handelsrestriktioner for ulandsvarer bør afvikles. Der 
bør gennemføres en betydelig oplysningsvirksomhed og være plads for både offentlig og 
privat bistand; det offentlige bør udnytte private organisationers erfaringer.
Udbygningen af det nordiske folkefællesskab må fortsættes, både direkte mellem folkene 
og i samarbejde inden for internationale organisationer og aftaler.
Danmarks deltagelse i internationalt økonomisk samarbejde er nødvendig for at fremme 
den hjemlige erhvervs- og samfundsudvikling og er et skridt på vejen til mellemfolkeligt 
samarbejde. Forudsætningen for en sådan deltagelse er en fornuftig økonomisk og 
erhvervspolitisk udvikling i vort eget land. Kun herved muliggøres landets frie valg 
mellem forskellige former for økonomisk, politisk og kulturelt samarbejde og afværges 
en tvangssituation, som ikke levner mulighed for valg.
Danmark må virke for et økonomisk europæisk samarbejde på demokratisk grundlag og 
videreføre dette i et åbent atlantisk samarbejde. Det bredest mulige samarbejde på det 
handelsmæssige og kulturelle område - også med de østeuropæiske lande - bør tilstræbes.

Forsvarspolitik
Forsvaret skal bibeholdes og værnepligten opretholdes, indtil internationale 
nedrustningsaftaler gennemføres i et sådant omfang, at en verdensomfattende afrustning 
er en realitet. Det må hindres, at landet bliver militært tomrum, overraskelsesaktioner må 
kunne afværges, og Danmark må være i stand til at deltage i FNs fredsaktioner.
Forsvaret omfatter et militært forsvar, et civilforsvar og et civilt beredskab, der kan yde 
en effektiv indsats i påkommende tilfælde. Uddannelse, udrustning og styrker må til 
enhver tid svare til de forpligtelser, Danmark har påtaget sig ved defensive alliancer. 
Tjenestetiden for de værnepligtige må ikke overstige 12 måneder, når det fornødne 
beredskab er sikret ved kontraktmæssig ansættelse og materielbevillinger.
Danmarks størrelse og beliggenhed nødvendiggør deltagelse i defensive forsvarsalliancer 
til sikring af handlefrihed og uafhængighed. Siden 1949 har NATO-alliancen været en 
garanti herfor.
Danmark bør bidrage til at forhindre yderligere spredning af kernevåben.
Danmark bør støtte bestræbelserne for at opnå gensidig, kontrolleret nedrustning, og alle 
forslag om afmilitariserede eller militært udtyndede zoner må nøje overvejes.
Uddannelse
Samfundets investeringer i uddannelsen må have en meget høj prioritet. De frie skolers 
stilling bør styrkes.
Undervisningspligten bør være 10 år. I de ældre klasser bør elevtallet være lille. Det giver 
eleverne mulighed for at få indflydelse på sammensætningen af den fagkreds, i hvilken de 
uddanner sig. For de sidste undervisningsårs vedkommende kan undervisningen gives på 
en ungdomsskole eller i en erhvervsmæssig uddannelse med et vist alment indhold. Der 
bør være vid mulighed for overgang fra en skoleform til en anden.
Udviklingen fra håndværks- til industrisamfund nødvendiggør en stadig tilpasning af den 
faglige uddannelse. Adgangen til oplæring og tillæring må stå åben for alle alderstrin til 
erhvervelse såvel af ny som supplerende uddannelse.
En strukturændring af den højere uddannelse bør åbne mulighed for mere kortvarige 
uddannelsesformer med adgang til videre uddannelse. For at undgå, at de unge tidligt 
bliver tvungne til at vælge et stærkt specialiseret studium, må der under de første års 
højere uddannelse være mulighed for frie fagkombinationer på tværs af fakultetsgrænser 
og på tværs af grænserne mellem de forskellige læreanstalter.
Støtten til de unge under uddannelse gives i form af lån og legater og gives uafhængigt af 
pågældende forældres økonomiske muligheder og uafhængigt af, i hvilket nordisk land 
uddannelsen søges.
Den videnskabelige forskning, herunder den humanistiske, skal fremmes og fuld 
forskningsfrihed sikres.
De videnskabelige biblioteker udbygges i et hurtigt tempo.
Videreuddannelse efter embedseksamen eller anden afsluttende prøve tjener videnskab 
og forskning også uden for det danske samfund. Den bør derfor i videste omfang være en 
international opgave. Det medfører, at kun et begrænset og naturligt antal 
forskningscentre skal bevares og oprettes i Danmark. Større forsker- og 
specialistuddannelser må, alt efter uddannelsens krav og omkostninger, ordnes ved 
nordisk, europæisk eller internationalt samarbejde.
Økonomisk politik
Den økonomiske politik må sikre et samfund i vækst og en varig fuld beskæftigelse. 
Dette stiller krav om store private og offentlige investeringer.
For at sikre store private investeringer og offentlige investeringer inden for uddannelse, 
forskning, trafik, sundhedsvæsen m. v. holdes stigningen i forbruget normalt lavere end 
stigningen i produktionen, først og fremmest ved finanspolitiske foranstaltninger.
En stabil løn- og prisudvikling tilstræbes gennem flerårige offentlige budgetter, 
indkomstpolitiske foranstaltninger og finanspolitisk regulering af det private og offentlige 
forbrug, tilpasset produktionens omfang og investeringsbehovet. Herved kan direkte 
offentlige indgreb i løn- og prisdannelsen undgås, og således kan renten holdes lav til 
lettelse og billiggørelse af de private investeringer og boligbyggeriet, samt til sikring af 
den fulde beskæftigelse.
Opmærksomheden må stedse være rettet mod muligheden for rationalisering og 
forenkling af den offentlige virksomhed. Lovgivningsmagten må have for øje, at 
forudsætningen herfor er klare og enkle love og en stærk begrænsning af bemyndigelser.
Danmarks stærke følsomhed for ændringer i den økonomiske udvikling i andre lande 
nødvendiggør et nært internationalt samarbejde om den økonomiske politik, først og 
fremmest inden for OECD. Danmark må arbejde for, at denne organisations 
bestemmelser kan hindre en nationalegoistisk politik.
Erhvervspolitik
Erhvervslivet bygger på privat initiativ og ejendomsret, udfoldet i fri konkurrence, under 
ansvar over for almenvellet. Opgaver, der bedst kan løses af private, må ikke 
underlægges offentlig administration.
Offentlige indgreb begrænses mest muligt, men er i et vist omfang nødvendige for at 
sikre den fri konkurrence; dette gælder f. eks. monopol-, konkurrence- og 
licitationslovgivningen.
Love, som regulerer erhvervslivet og begrænser konkurrencen, må kun opretholdes, når 
afgjorte samfundsmæssige hensyn taler derfor.
Hvor lovindgreb over for erhvervslivet forfølger sociale formål, som f. eks. lukkeloven, 
må smidige regler tilstræbes.
Lovbestemmelser, der udelukker anvendelsen af visse ejendomsformer og regulerer 
virksomhedernes størrelse, må ikke opretholdes, med mindre klare samfundsinteresser 
taler derfor.
Udviklingen hen imod mere rentable driftsstørrelser inden for industri, handel og 
landbrug må ikke modvirkes.
En lang række offentlige serviceforanstaltninger er nødvendige for at sikre erhvervslivets 
konkurrenceevne og fortsatte vækst. Dette gælder inden for uddannelse og forskning, 
trafiksystemet m. v. En langsigtet planlægning heraf må sikre, at erhvervslivets 
dispositioner får en vid margin af valgfrihed.
Støtte til erhverv og brancher, der udsættes for ændrede vilkår, må undtagelsesvis kunne 
anvendes og da på en sådan måde, at tilpasninger til ændrede vilkår ikke sinkes. Under 
omstillingsprocessen må der sikres erhvervets udøvere rimelige kår.
Arbejdsmarkedet
Arbejdsmarkedets parters frie organisations- og forhandlingsret om løn og arbejdsvilkår 
anerkendes principielt. Den enkeltes frie adgang til arbejde og erhverv sikres.
Organisationsfriheden på arbejdsmarkedet må ikke af organisationerne anvendes til at 
påtvinge nogen medlemskab. Den, der opfylder forudsætningerne for medlemskab i en 
organisation, skal have adgang dertil.
Arbejdsmarkedets organisationer må lige så lidt som erhvervenes organisationer anvende 
medlemsbidrag til politiske, religiøse, kulturelle eller organisationens formål 
uvedkommende erhvervsmæssige foretagender.
Fremmed arbejdskraft må kunne finde anvendelse, når beskæftigelsen finder sted på de 
betingelser, der gælder for danske arbejdstagere inden for de pågældende fag.
Gennem lovgivning om mægling i interessekonflikter må fællesskabet sikre, at strejke og 
lockout først anvendes, når alle muligheder for at nå et resultat ad forhandlingernes vej er 
blevet prøvet.
Regering og folketing må ved tilkendegivelser over for forhandlingsparterne og 
offentligheden fastlægge rammerne for den økonomiske politik. Regering og folketing 
har det endelige ansvar for, at indkomstudviklingen ikke sinker den økonomiske 
fremgang.
Under løbende interessekonflikter må der fra lovgivningsmagtens side kun i 
undtagelsestilfælde, hvor væsentlige samfundsinteresser står på spil, ske direkte indgreb i 
parternes frie forhandlingsret.
5
Staten, kommunerne og andre offentlige institutioner må i den udstrækning, hvor de selv 
optræder som arbejdsgivere og fører forhandlinger om overenskomster om løn- og 
arbejdsforhold, koordinere deres lønpolitik med udviklingen på det private 
arbejdsmarked.
Løn- og arbejdsforholdene i den enkelte virksomhed ordnes principielt ved parternes 
forhandlinger enten i den enkelte virksomhed eller mellem arbejdsmarkedets 
organisationer.
For at sikre gennemførelse af ensartede foranstaltninger til betryggelse af arbejdstagernes 
sundhed fastlægges regler for sådanne områder ved lov, f. eks. arbejderbeskyttelsesloven 
og ferieloven.
Skattepolitik
Skattepolitikken tjener til dækning af de offentlige udgifter og en effektiv finanspolitik.
Skatterne opkræves efter evne, således at der tages vidtgående sociale hensyn. 
Familiepolitiske hensyn sikres gennem børnetilskud.
Initiativ og arbejdslyst fremmes ved, at den overvejende del af skatterne hviler på 
forbruget, og ved at almindelige indkomster proportionalbeskattes.
Bestemmelserne må være enkle, således at administrationsbesværet for skatteyderne og 
for erhvervslivet bliver mindst muligt. Derved kan en effektiv kontrol gennemføres uden 
for stor offentlig administration. Skatteborgernes retsstilling over for myndighederne 
sikres.
Skattestrukturen opbygges således, at skatter og afgifter automatisk virker 
konjunkturregulerende og således, at de tilsigtede virkninger af skatteforhøjelser og -
nedsættelser hurtigt slår igennem.
Disse skattepolitiske målsætninger nås bedst gennem en skattestruktur, der hygger på en 
altomfattende merværdiafgift kombineret med et indkomstskattesystem med få 
fradragsregler, herunder ingen skattefradragsregel. Skatten opkræves samtidig med 
indtjeningen, og det sikres til stadighed, at den overvejende del af befolkningen falder 
inden for proportionalskattesatserne. Ægtefællers indkomster holdes i skattemæssig 
henseende adskilt. Hver ægtefælle får et bundfradrag, uanset om kun den ene har 
indkomst. Skatteskalaen er den samme for forsørgere og ikkeforsørgere. Punktafgifter 
opkræves for et begrænset luksusbetonet forbrug.
Det kommunale selvstyre og en retfærdig og hensigtsmæssig udligningsordning 
kommunerne imellem bør medføre, at den offentlige myndighed, der træffer bestemmelse 
om afholdelse af en udgift, også har ansvaret for tilvejebringelsen af den overvejende del 
af de hertil svarende indtægter, idet der dog bør ske en vis udligning kommunerne 
imellem.
For at fastholde den fulde beskæftigelse bør det offentlige gennemføre foranstaltninger til 
fremme af bevægeligheden på arbejdsmarkedet. Således bør arbejdsanvisningen være 
samlet i lokale arbejdsanvisningskontorer drevet af staten. Der bør gennemføres 
foranstaltninger til fremme af både den faglige og geografiske bevægelighed, herunder 
støtte til og gennemførelse af videreuddannelse og omskoling af arbejdskraft.
Arbejdsløshedsforsikringen skilles fra de faglige organisationer og henlægges under det 
offentlige som et led i en hensigtsmæssig løsning af de problemer, der opstår, når den 
enkelte uden egen skyld mister sine indkomstmuligheder.
Boligpolitik
Gode boliger er af største værdi for familien og det enkelte menneskes trivsel og 
harmoniske udvikling. Samfundet må derfor skabe mulighed for en boligproduktion af en 
sådan størrelse, pris og kvalitet, at alle samfundets medlemmer kan få råd til en 
tilfredsstillende ramme om deres tilværelse.
En forudsætning herfor er, at fri konkurrence tilvejebringes i boligproduktionen, og at der 
ikke lægges hindringer i vejen ved byggerestriktioner. Huslejerestriktioner må normalt 
ikke anvendes.
Ved finanspolitiske foranstaltninger sikres en lav rente.
Lovgivningen må ikke hindre den nødvendige rationalisering. Licitationsreglerne skal 
være liberale og brancheaftaler og faggrænser, som er til hinder for effektivisering og 
billiggørelse, bekæmpes.
Der må gennemføres en uddannelses- og støttelovgivning til sikring af den fornødne 
arbejdskraft i byggefagene. Lovgivningen skal ikke mindst sigte på uddannelse af 
personer, der søger væk fra erhverv, hvor der ikke længere er lønnende beskæftigelse for 
dem.
For at øge udbudet af byggemodne grunde og sikre menneskelige og æstetisk tiltalende 
omgivelser må landets planlægningslovgivning indrettes således, at beføjelser med 
hensyn til byudvikling og byplanlægning koordineres og udbygges. Den overordnede 
planlægning af trafiksystemer må koordineres med byplanlægningen og den dermed 
forbundne byggemodning. For at sænke priserne på byggemodne grunde må der til 
stadighed sikres et større udbud heraf, end det øjeblikkelige behov kræver. Staten må om 
fornødent yde kommunerne, især udviklingskommunerne, lån til finansiering af 
byggemodning.
Ved jords overgang til bebyggelse betales en afløsningsafgift, der betales af 
grundsælgeren og anvendes af kommunen til modning af byggegrunde.
Ejerlejlighedsprincippet må som hovedregel kunne anvendes i alle former for byggeri.
Ligestilling mellem lejere og parcelhusejere tilstræbes.
I ethvert større samlet nybyggeri indrettes et vist antal vuggestue- og børnehavepladser.
Socialpolitik
Det er samfundets opgave at modvirke, at dets borgere kommer i alvorlige økonomiske 
og sociale vanskeligheder. Hvis det alligevel sker, er det socialpolitikkens opgave at 
genoprette den normale tilstand, og hvor det ikke er muligt, da at afbøde virkningerne af 
de unormale tilstande.
De økonomiske ydelser er ikke en understøttelse, men en retmæssig betaling, som de 
pågældende modtager af det samfund, som har pligt til at påse, at der er 
indtjeningsmuligheder for alle. Sygdom, ulykke og arbejdsløshed må ikke varigt nedsætte 
en families levefod.
Indgreb over for truende sociale vanskeligheder må ske hurtigt og effektivt gennem 
forebyggende foranstaltninger. Revalideringen må være så omfattende, at de revaliderede 
ikke blot kan vende tilbage til erhvervslivet i videst muligt omfang, men også genoptage 
en normal tilværelse, herunder familieliv.
Hospitaler, sygeboliger og skoler for erhvervshæmmede må have tilstrækkelig kapacitet 
og kvalitet, og ved ordentlig aflønning og uddannelse må der sørges for, at der er 
tilstrækkeligt personale. Pensionistboliger for ældre indrettes i nødvendigt omfang og 
med de flest mulige kollektive faciliteter.
Enlige mødre og fædre og familier til sindslidende, invaliderede og kriminelle bør ved 
hjælp af vejledning, aflastning og sociale ydelser sikres samme kår som andre.
Personer, der varigt modtager pensioner og andre. ved sociallovgivningen udbetalte 
ydelser, sikres en levefod svarende til en ufaglært arbejders. Også arbejdsløse sikres en 
rimelig levefod, men faggrænser må ikke hindre deres beskæftigelse, hvis der kan 
tilbydes passende arbejde.
De administrative og finansielle rammer om den sociale lovgivning tilrettelægges ud fra 
ønsket om den bedst mulige betjening, enkle og overskuelige ordninger og ud fra en 
finansiering, som er udtryk for samfundets fælles ansvar. Også på det sociale område skal 
der være plads for det private initiativ.
Der bør i hver kommune være et sted, f. eks. socialkontorerne, hvor man kan henvende 
sig i tilfælde af vanskeligheder.
Forsikringsordninger og refusionssystemer indrettes enklest muligt. Hele befolkningen 
deltager gennem skatterne i finansieringen.
Kirkepolitik
Spørgsmålet om adskillelse mellem stat og kirke bør stå åbent. En konkret politisk 
drøftelse heraf bør ikke foregå efter partipolitiske linjer.
Så længe forholdet mellem staten og folkekirken består, må der tilsikres folkekirken gode 
tidssvarende kår. Andre trossamfund skal kunne opnå samme støtte som folkekirken i 
forhold til deres størrelse.
Kirkens borgerlige funktioner afvikles gradvis.
Kulturpolitik
Stat og kommune skal skabe gode kår for kulturudfoldelsen og -formidlingen. Denne 
forpligtelse får sin særlige betydning i et samfund, hvor fritiden øges.
Der tilvejebringes arealer, lokaler og udstyr i fornødent omfang til brug for 
fritidsudfoldelser. De forskellige former for kulturelt liv bør så vidt muligt ikke isoleres, 
men i samklang
med dansk tradition samles under et tag inden for passende områder med hensyntagen til 
de enkelte bysamfunds og landsdeles forskellige behov.
Ved samarbejde med radio og TV og ved øget oplysningsvirksomhed bør det sikres, at 
offentlige kulturelle institutioner i højere grad kommer hele befolkningen til gode.
Statens kunstfond og filmfond indgår i en egentlig kulturfond. Samfundet må sikre en fri 
presse. Kulturelt samarbejde med udlandet udvides. Ved målbevidst 
naturfredningslovgivning sikres det, at hele befolkningen får adgang til naturområderne.


