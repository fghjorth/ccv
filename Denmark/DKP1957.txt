Ved valg efter valg siden krigen har regering skiftet med regering. Men valutavanskeligheder og 
arbejdsløshed, skatteforhøjelser og stigende militærudgifter har været konstante og unaturlige 
fænomener. Det er på tide, at Danmark får en ny politik.
Valutamanglen kan ikke overvindes ved nye skatter og forbrugsbegrænsninger, som derimod skaber 
arbejdsløshed og ensidigt lægger byrderne på den jævne befolkning, medens monopolkapitalisterne 
forøger deres rigdomme. Statsindgrebet mod fagbevægelsen den 13. april i fjor virkede i samme 
retning. 
Det, der tiltrænges, er en omlægning af Danmarks udenrigshandel, så bytteforholdet forbedres, 
Tillige bør luksusimporten begrænses ved importregulering, Bekæmpelse af militarismen og meget 
betydelig nedsættelse af militærudgifterne vil yderligere spare valuta og skaffe staten penge til 
skattenedsættelser og til bedre social forsorg og mere boligbyggeri.
Det, der tiltrænges, er beskæftigelse til alle ledige hænder, hvorved Danmarks velstand forøges.. Og 
fagbevægelsens frihed til at varetage sine medlemmers interesser må sikres.
Dette er kommunisternes politik. Stem for denne politik ved valget den 14. maj. 
Skoler bedre end kaserner
Børnene og de unge fra de store årgange må have ordentlige skoleforhold, lærepladser Og 
uddannelsesmuligheder. Der kan oprettes centre, hvor unge kan få en faglig uddannelse, hvis de 
private arbejdsgivere svigter, og hvor unge ufaglærte kan få videregående uddannelse.
Gymnasiernes kapacitet må forøges. Behovet for teknikere, ingeniører og videnskabsmænd kan 
imødekommes, ved at adgangen til teknikum, teknisk højskole og universitet udvides. Hindringer 
for unge pigers uddannelse må fjernes og virkelig ligeberettigelse sikres, Uddannelsesfonden for 
ubemidlede bøf udvides stærkt.
»Vi flås af skatters skarpe klo«
Sådan hed det allerede i den gamle arbejdersang Internationale, Men velhaverne slipper billigere 
end i lande som Sverige og England., En retfærdigere skatteskala og kontrol med firmaers og 
velhaveres indtægter og udgifter bør gennemføres. Kommunisterne har foreslået lettelser for enligt 
stillede mødre og skatte-fritagelse under arbejdsløshed. Vi har også foreslået 1000 kr.s fradrag i den 
skattepligtige indkomst for at give lave indtægter en skattelettelse. Det er på tide, skatterne kommer 
ned!
Det skulle kampagnen om Ungarn bruges til...
Den voldsomme kampagne mod de danske kommunister havde en hensigt — den var 
arbejdsgiverne og de borgerliges tak for sidst efter foråret 1956, Oppiskningen af en stemning mod 
de danske kommunister skulle tjene til at svække arbejderne gennem broderstrid, dække over 
attentaterne på lønningerne og aflede opmærksomheden fra vestmagternes krigspolitik i Ægypten, 
Algier, på Cypern og andre steder.
Et sted at arbejde
Kommunisterne vender sig mod kreditstramningen, rentestigningen, den ensidige handel, og 
militariseringen og giver i øvrigt tilslutning til, hvad arbejdsmændenes formand, Alfred Petersen i 
vinter har udtalt: »Hvis vi efter krigen havde haft plan i vor samfundshusholdning, var det ikke sket, 
at vi nu har 140.000 arbejdsløse.« Vi har stillet forslag om øget boligstøtte, hvorved der bliver fuld 
beskæftigelse til bygningsarbejderne ved opførelse af yderligere 5000 boliger til mindrebemidlede, 
og har desuden foreslået lovfæstet 44 timers arbejdsuge med fuld lønudligning.
Indskriden mod monopolerne
Olie- og andre monopoler skaber ufred i verden, tænk blot på det Mellemste Østen. Det er dem, der 
skaber de store prisstigninger, plyndrer forbrugerne og lægger sig på tværs af en fornuftig 
handelspolitik. En streng pris- og avancekontrol er nødvendig. Desuden bliver samfundsovertagelse 
af privatkapitalistiske monopoler også i vort land nødvendig. Forløbet af oliestrejken i fjor forår 
viste hvor samfundsfarlige disse private kæmpefirmaer er. Sådanne samfundsskabte værdier bør 
forvaltes af samfundet.
Der skal tages fat på nedrustningen!
NATO-politikerne har færdige planer om at lade danske soldater rømme Jylland. Det betyder fare 
for en ny 9. april og nye kæmpebeløb til kaserner på øerne, ødelæggelse af landbrugsjord og så 
videre. Regeringens forslag om at ansætte flere officerer viser alvoren i planerne. Kommunisterne 
går imod disse forslag, og anbefaler at spare mindst 500 millioner kroner på militærudgifterne og 
nedsætte tjenestetiden til højest 12 måneder.
Kommunisternes mål
Vort partis mål er et socialistisk Danmark, hvor alle samfundsskabte værdier er hele folkets 
fælleseje, hvor menneskers udbytning af mennesker er afskaffet, hvor produktion og fordeling 
foregår planmæssigt til folkets behov, hvor alle hindringer for teknikkens udvikling forsvinder, og 
hvor der hersker den højeste grad af politisk og kulturel frihed for folket.
Det danske folk skal selv, i overensstemmelse med sine traditioner og muligheder, finde og 
bestemme sin egen vej til socialismen. Så længe den borgerlige samfundsordning endnu eksisterer, 
vil vi arbejde for at varetage den arbejdende befolknings interesser i dens kamp mod udbytningen, i 
kampen for bedre levevilkår, adgang til kulturgoderne, udvidelse og sikring af de demokratiske 
friheder og rettigheder, og mod vilkårlighed fra statsmagtens side.
Ligesom vi ikke tilstræber noget ét-partisystem efter den socialistiske magt-overtagelse? således vil 
vi i kampen for folkets dagsinteresser i det nuværende samfund arbejde sammen med alle partier, 
organisationer og kræfter, der vil folkets og landets vel.
Kommunisterne kalder til samling og sætter ind for det, som nu frem for alt er påkrævet: Indgreb 
mod prisstigninger og spekulation. Effektiv pris- og avancekontrol. Ingen forringelse af 
pristalsreguleringen. Sikring af beskæftigelsen.. Øget udstykning. Udvidelse af boligbyggeriet. 
Forkortelse af arbejdstiden. Betryggelse af de arbejdsløses forhold. Skattereformer, der lægger 
byrden på de store indtægter og afskaffer den indirekte beskatning på livsfornødenheder. Sikring af 
ungdommens fremtidsmuligheder, som under de »store årgange« trues af yderligere forringelse. 
Fuld folkepensionering. Sikring af fagbevægelsens frihed Og medlemmernes bestemmelsesret i løn 
og arbejdsforhold.





