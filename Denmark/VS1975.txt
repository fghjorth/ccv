HVAD VIL VS?
I et kapitalistisk samfund går den vigtigste modsætning mellem lønarbejde og kapital.
Kapitalejernes interesse er høj og stabil profit, deres krav er derfor, at lønnen skal holdes nede og 
tempoet oppe. Lønarbejdernes interesse er god løn og ordentlige arbejdsvilkår for at nå dette må 
kravet være magt over eget arbejde og de værdier man frembringer.
Kapitalejerne og lønarbejderne har altså modsatrettede interesser. De vil altid være i kamp med 
hinanden. - Derfor er det løgn, når man påstår at klassekampens dage er forbi i det kapitalistiske 
Danmark.
I klassekampen er staten og Folketinget kapitalejernes redskaber. Hvis Folketinget ikke retter sig 
efter kapitalejernes krav, lukker de virksomhederne og nægter at investere de penge, de har tjent på 
lønarbejderne. Folketinget griber så ind til fordel for kapitalejerne, - fritager dem for at betale 
dyrtidsportioner, foreslår overenskomsterne forlænget og giver dem flere afskrivningsfiduser.
Noget i den retning vil alle regeringer gøre, så længe private ejere bestemmer over 
produktionsmidlerne.
VS's mål er skabelsen af et socialistisk samfund, hvor menneskers skaberevne, virketrang, 
samarbejdsevne, oplevelsesevne alt det der hæmmes i profitsamfundet - kan frigøres. 
Forudsætningen er, at den private ejendomsret til produktionsmidlerne afskaf
- Og det kan ikke ske gennem lovgivningen i Folketinget - Det kan kun ske; hvis lønarbejderne 
sammen slås, for retten til selv at bestemme over det, som de alene skaber gennem deres arbejde. 
Kun ved at slås i solidarisk kamp, kan de blive de stærkeste i klassekampen.
VS og valget
Den afgørende og vigtigste kamp foregår altså udenfor
Folketinget. Alligevel vil VS arbejde i Folketinget.
Vi vil i Folketinget for også derfra at støtte kampen udenfor Folketinget.
Vi vil i Folketinget for at afsløre det kapitalistiske system - ikke for at redde det - eller administrere 
det lidt bedre end de andre.
Vi vil i Folketinget for at bekæmpe ethvert angreb på lønarbejdernes interesser og hårdt tilkæmpede 
rettigheder - ikke fordi vi tror mm kan indføre socialisme ved hjælp af stemmesedler. - Det er 
stadigvæk aldrig sket. For kapitalen vil nemlig ikke give afkald på den private ejendomsret til 
produktionsmidlerne fordi der er parlamentarisk flertal for det. Det har vi lært af Chile.
Vi vil i Folketinget, fordi det giver os langt bedre mulig heder for at nå ud med vores synspunkter, 
vurderinger og forslag.
Vi vil i Folketinget for også der at kunne fremsætte krav, der tjener lønarbejdernes interesser.
Vi vil kæmpe for:
fuld dyrtidsdækning afskaffelse af arbejdsretten afskaffelse at deportationsloven
fuld dækning ved arbejdsløshed
billigere huslejer
ordentlig kollektiv trafik bedre institutionsdækning afskaffelse af eksamen
Vi vil bekæmpe:
arbejdsløsheden helhedsløsninger skattesnyderi spekulation atomkraft
EF NATO
En stemme til VS er en stemme til støtte for arbejderklassens kamp mod kapitalen!
FOR ARBEJDERKLASSENS SELVORGANISERING
MOD udbytning, umyndiggørelse, undertrykkelse
FOR sammenhold, solidaritet, socialisme
INGEN KOMPROMISER!
Hvem skal danske regering efter valget? En af mulighederne er en S-V-regering, evt. støttet af 
andre borgerlige partier. Socialdemokratiet har for længe siden fremlagt sin helhedsplan, som skal 
"løse" krisen. Venstre har også en plan - med samme formål. Forskellen er ens - lønarbejderne skal 
betale omkostningerne.
Eller et ”arbejderflertals”? - Hver gang der har været en borgerlig regering, har man fået den sidste 
socialdemokratiske regering så meget på afstand, at mange igen begynder at fable om 
"arbejderflertal" og "arbejderregerings - men man har glemt f.eks.:
at den sidste socialdemokratiske regering i foråret 1973 gennemførte - med SFs støtte - en række 
asociale besparelser af samme type som dem de borgerlige partier har indgået forlig om for nylig.
at S og SF osse indgik et boligforlig, der på de fleste punkter ligner sommerens boligforlig.
at S og SF går ind for en form for tvangsopsparing, som de kalder ØD. - De borgerlige vil helst 
have udbyttedeling. Ingen af delene er i arbejderklassens interesse.
De hidtidige "arbejderflertal" har administreret på kapitalens betingelser. Det er oase for dem føret 
og fremmest "hensynet til erhvervslivet" der tæller.
Er der nu grund til at tro, at et evt. nyt "arbejderflertal" vil gøre noget andet? Socialdemokraterne 
må ganske vist tage et vist hensyn til deres arbejdervælgere, som kan presse dem til at føre en lidt 
mindre asocial politik end de borgerlige partier. Men nogen afgørende forskel er der ikke.
VS vil ikke være sikkerhedsnet under nogen regering. VS vil stemme imod forringelser af 
dyrtidsreguleringen. VS vil stemme imod ØD. VS vil stemme imod enhver form for 
indkomstpolitiske overgreb på arbejderklassen, uanset hvor de kommer fra. Vi vil gerne sige disse 
ting klart før valget. Vi har ikke brug for manøvrerum og forhandlingsmuligheder i de spørgsmål. 
Vi vil ikke gå på kompromis. Det viste VS i praksis, da vi stemte imod indefrysningen af en 
dyrtidsportion i 1967 og dermed skilte os ud fra SF. Vi er rede til at vise det igen.
KRISEN OG PARTIERNES ”LØSNINGER”
Det er ikke længe siden, VS blev betragtet som aldeles forstokket, fordi vi hævdede, at krise og 
kapitalisme er uadskillelige som siamesiske tvillinger.
Nu står vi midt i krisen. Alle kan se det. Industriens omsætning er gået ned. Antallet af 
virksomhedslukninger og konkurser stiger. Langt over 100.000 er allerede arbejdsløse. Meget tyder 
på at det kun er begyndelsen.
Det er kommet som et chok for alle dem, der troede, at kapitalismens kriser var overstået takket 
være statslig planlægning og styring. De nægter at indrømme, at kriser er uundgåelige under 
kapitalismen og at statsindgrebene kun kan udskyde problemerne. I stedet kommer de med alle 
mulige søforklaringer. At lønningerne er for høje. Eller at det hele skyldes olieprisstigningerne. 
Eller er den store offentlige sektor. Eller at dyrtidsreguleringen. Eller at det er Hartlings skyld det 
hele. Eller EFs. Eller Hartlings og EFs i fællesskab.
Deres kriseforslag er lige så hovedløse som deres "forklaringer" på krisen.
Socialdemokratiets helhedsplan.
Socialdemokratiet vil løse krisen ved indkomstpolitik, momsforhøjelse, skattelettelser, offentlige 
besparelser, ØD-tvangsopsparing og støtte til kapitalen.
Indkomstudviklingen skal dæmpes, de højere indkomster skal låses fast, mens der kan blive en 
begrænset stigning til de lavtlønnede. Momsen skal forhøjes til 20 procent, og indkomstskatten til 
gengæld nedsættes, især for mellemindtægterne og de højere indtægter.
På de offentlige udgifter skal der spares 3 mia. kr., fortrinsvis ved rationaliseringer
- hvilket reelt betyder afskedigelser.
Kapitaldannelsen skal forøges, dels ved direkte tilskud og gunstigere afskrivningsregler, dels ved 
ØD-tvangsopsparing.
Helhedsplanen indeholder således intet andet end traditionelle forsøg på at tilpasse den danske 
økonom i til kapitalens behov.
Venstres kriseplan
Regeringens kriseplan er en videreførelse af den socialdemokratiske. Især går den videre på det 
indkomstpolitiske område. Hvor Socialdemokratiet vil dæmpe lønudviklingen, vil Venstre diktere 
forlængelse af alle overenskomster og aftaler. Hvor Socialdemokratiet vil ændre 
dyrtidsreguleringen til ensartede portioner vil Venstre sætte dyrtidsordningerne ud af kraft og i 
stedet udbetale 100 kr. skattefrit om måneden til alle. På LO området betyder det underskud for 
praktisk taget alle - og større underskud jo mindre man tjener.
De to planer ligner hinanden den, at de vil "løse" krisen ved at forbedre kapitalens vilkår på 
lønarbejdernes bekostning. Blot er Venstres plan et nummer mere asocial end Socialdemokratiets 
og mere vidtgående og utilsløret i tilsidesættelsen af forhandlingsretten og lønarbejdernes 
aktionsmuligheder.
Krisen løses ikke
Bag planerne ligger en forestilling om, at det er for høje lønninger og for stærk en vækst i den 
offentlige sektor, som er årsag til krisen. På den baggrund vil man fastfryse skatter og lønninger.
Det er en kortsynet betragtning, som kun lægger op til en ny og alvorligere krise. Den dybere 
liggende årsag findes i kapitalismens grundlæggende træk: produktion for profit og stadig 
ophobning af kapital. I årevis har statsindgrebene og spekulationsgevinsterne i jord og fast ejendom 
bidraget til kapitalophobningen. Nu står
vi med galoperende inflation, samtidig med at kapitalen ikke kan opnå tilfredsstillende forrentning.
Inden for systemets rammer er der kun én ”løsning” på krisen, nemlig at en del af kapitalapparatet 
ødelægges gennem lukning af virksomheder og deraf følgende arbejdsløshed. Helhedsplanernes 
bestræbelser på at øge profitten ved at presse lønningerne ned vil blot udskyde krisen og gøre den 
stærkere, når den inden længe alligevel slår igennem. At bistå med kapitaldannelsen vil blot føre til 
yderligere mekanisering og automatisering og dermed bane vej for endnu større arbejdsløshed på 
lidt længere sigt. Det gælder hvad enten det sker ved tilskud, indkomstpolitik eller ØD-
tvangsopsparing.
Kapitalismen og krisen hører uløseligt sammen. De statslige indgreb, som længe har udsat krisen, 
har nu spillet fallit. Krisen er for alvor slået igennem. Det viser sig bl.a. ved, at vi på en og samme 
tid har arbejdsløshed og galoperende inflation. Statsindgreb mod inflationen vil forværre 
arbejdsløsheden. Statsindgreb mod arbejdsløsheden vil yderligere forstærke inflationen.
Lønarbejderne har ingen som helst grund til at bidrage til at redde et system, der kun kan fungere på 
disse betingelser. En "redning" nu vil kun være optakt til en ny og alvorligere krise i løbet af få år.
Derfor ser VS det ikke som sin opgave at løse kapitalismens krise. Vi ser det som vores opgave at få 
afskaffet selve dette forrykte system. I den nuværende situation vil vi på enhver tænkelig måde 
bidrage til, at lønarbejderne kommer gennem kapitalismens krise med så lave omkostninger som 
overhovedet muligt.
KAMPEN MOD ARBEJDSLØSHEDEN
Mere end 100.000 arbejdsløse. Stadig flere. Dag for dag. Tabt selvtillid. Tabte arbejdskammerater. 
Tabt fællesskabsfølelse. Tabt løn. Tabt styrke for hele arbejderklassen.
Alle må deltage i kampen mod arbejdsløsheden, som begynder inden tyresedlerne er afleveret. Den 
kan begynde med overarbejdsnægtelse. Overarbejde kan være anledning til afskedigelser.
35 timers arbejdsuge!
Arbejdstempoet ned!
Produktivitetsfremmende lønsystemer væk!
Nedsat arbejdstid med lønkompensation i takt med stigningen i arbejdsløsheden!
Dette er krav, som kan holde flere i arbejde. Og styrke arbejderklassens sammenhold på kapitalens 
bekostning.
En fællesfront er afgørende for at forsvare alles levevilkår og kampmulig-

ØD -TVANGSOPSPARING
Ved dette valg gør Socialdemokratiet endnu en gang ØD til et hovedpunkt. Første gang partiet 
fremsatte forslaget foregav man, at det var arbejdsgiverne, der skulle betale. Man hævdede, at nu 
skulle lønarbejderne have del i samfundets værdistigninger. Socialdemokratiet og LO havde 
forståeligt nok svært ved at få ideen til at glide ned hos lønarbejderne. De fleste var ikke i tvivl om, 
hvem der kom til at betale - at man her stod over for en ny form for tvangsopsparing.
Under højkonjunkturen var formålet først og fremmest at skaffe penge til erhvervslivets
investeringer. I dag, hvor arbejdsløsheden er over 100.000, er problemet det samme.
Kapitalejerne vil ikke investere. Profitten er ikke stor nok. Derfor skal arbejderne afgive en del af 
deres løn, der så skal investeres for at holde det hele gående.
Men ØD og medarbejderaktier og udbyttedeling skal ikke bare tjene til øget kapitaldannelse. Det 
tjener oase til at
tilsløre klassemodsætninger
og få arbejderne til at føle sig loyale over for den virksomhed, de tilfældigvis arbejder på.
Socialdemokratiet og SF taler smukt om lønarbejdernes indflydelse på produktionen. Men rent 
bortset fra, at det nok bliver toppen af organisationerne, der kommer til at sidde med indflydelsen, 
hvad er det så lønarbejderne kan få?
Vi kan få medansvar for kapitalens beslutninger. Vi kan få medansvar for fyringer og nedskæringer. 
Vi har allerede set hvordan det kan gå
arbejderrepræsentanter, f.eks. i B&Ws bestyrelse. Lønarbejderne kan ikke ved at få aktier og 
bestyrelsesposter i den enkelte virksomhed ændre det faktum, at produktionen i
et kapitalistisk samfund foregår efter nogle ganske bestemte regler, og at de virksomheder, der ikke 
udnytter arbejderne lige så meget som de andre, ikke kan klare sig. VS siger nej til ØD. Vi ønsker 
ingen former for klassesamarbejde. Nej til tvangsopsparing og arbejdergidsler i bestyrelserne.
FORSVAR DYRTIDSREGULERING
Dyrtidsreguleringen er inflationsskabende, påstår man. Ja, god morgen. Dyrtidsreguleringen er 
betaling for de prisstigninger, der her fundet sted - og den giver ikke engang fuld dækning. Hvorfor 
vil regeringen ophæve pristalsreguleringen, samtidig med at man indfører prisstop? Hvis priserne 
ikke stiger, stiger pristallet heller ikke. Hvorfor skulle det så være nødvendigt at ophæve 
pristalsreguleringen? Fordi pris- og lønstop altid betyder lønstop, aldrig prisstop, og det ved 
partierne også godt.
Kapitalen er i krise og forsøger at læsse omkostningerne over på lønarbejderne ved at trykke 
lønningerne. Derfor angribes dyrtidsreguleringen.
De oliepriserne steg, talte man helligt om, at hele landet var blevet fattigere. Derfor
kunne det ikke være rigtigt, at arbejderne skulle have fuld dækning for de stigende priser. I hele den 
lange periode, hvor råvarepriserne faldt, og det danske bytteforhold blev forbedret, hørte vi aldrig et 
ord om, at hele landet var blevet rigere, og at arbejderne derfor skulle have lidt ekstra.
Lønarbejdernes krav må være: Fuld dyrtidsdækning
og når det er opnået, må lønarbejderne stå solidarisk sammen og sørge for, at der bliver lige store 
dyrtidsportioner til alle, sådan at vi kan modvirke den splittelse, som de store lønforskelle bevirker. 
Når Thomas Nielsen taler om lige store portioner, så mener han lige små. Når først det brænder på, 
så forsvarer organisationerne ikke dyrtidsreguleringen, med mindre de bliver tvunget til det af 
medlemmerne.
heder. Fællesfronten kan indebære, at arbejdsløse opsøger deres gamle arbejdsplads, så vidt det er 
muligt. Sammen med deres kammerater kan de diskutere, hvad der kan gøres far at organisere sig. 
Målet er at gøre krisen mindre smertefuld for arbejderklassen og klemme kapitalen yderligere. Det 
er en kamp, man selv må føre, og som kan regne med Venstresocialisternes aktive støtte.

Strejker og demonstrationer
Mange 100.000 har i 1974 været ude i kamp. Især i maj, september og november er der blevet 
strejket og demonstreret. Mod nedskæringspolitikken. Mod angrebene på reallønnen. Mod 
Socialdemokratiets og LO-toppens vankelmodighed. Mod arbejdsretten. Mod forsøget på at knække 
kampviljen med bøder og arbejdsløshed.
Alt dette er udtryk for en stigende vilje til selv at gribe ind i det politiske spil. Til med magt at 
forsvare sine interesser overfor stat og arbejdsgivere. Flere og flere forstår, at der må sættes magt 
bag. Nedefra. Fra arbejdspladserne.
Arbejderklassens aktivitet har ikke været uden resultater. Offensiven mod levevilkårene ville have 
sat sig hårdere igen nem, hvis ikke det var for forsvarsviljen.
Forligsinstitutionen spiller en central rolle i overenskomstforhandlingerne. Når det brænder på, 
træder den i aktion. For at udsætte strejker. For at bringe LO-toppens forlovelse med 
arbejdsgiverforeningen i stand.
Væk med forligsinstitutionen! Væk med sammenkædningsregler og andre afstemningsfiduser!
Nej til pligten til at holde kæft
Nu er arbejderne i større aktieselskaber repræsenteret i bestyrelsen. Det betyder bl.a., at arbejderne 
tager medansvar for afskedigelser - som vi så det på B&W. Nej til arbejdergidsler. Nej til deres 
pligt til at holde kæft. Nej til A/S-loven. I stedet for at sidde i bestyrelser med kapitalen og 
tilbageholde vigtige oplysninger, bør tillidsfolk deltage i kampen på værkstedsgulvet. Der kan de 
sammen med kammeraterne opbygge en styrke mod planer om rationalisering, lukning og fyringer.
nogle arbejdere de kommende overenskomstkrav, i deres undervisning 
Fagbevægelsen
Fagforeningerne er nødvendige for at undgå en opsplitning af arbejderne. Deres opgave er at sælge 
arbejdskraften så dyrt som muligt. De gør det som regel dårligt. Men uden fagforeninger ville 
arbejderne blive flået. Sådan er kapitalismen.
Samtidig med at VS anser fagforeningerne for nødvendige, er vi kritiske. De går ind for 
klassesamarbejde, hvor der er brug for en kamplinje. Det gælder ikke mindst LO-toppen.
Mens arbejderne kæmper mod regeringen, agiterer Thomas Nielsen for en S-V-regering.
Mens der kæmpes mod arbejdsret, sidder. LO i arbejdsretten og, dømmer menige arbejdere for brud 
på fredspligten når man kan komme afstod med det.
Mens arbejderne afviser  løntilbageholdenhed, accepterer LO.
"Nej til klassesamarbejde. For en kamplinie!
Arbejdsformidlingen
tilbage til fagbevægelsen! Staten fører arbejdsløshedspolitik, bl.a. nedskæring af boligbyggeriet. 
Derfor må den fravristes grebet om arbejdsformidlingen, så arbejderne styrkes overfor 
arbejdskøberne. Ingen skal arbejde under overenskomstsatserne. Deportationsloven væk! Ingen skal 
trues med understøttelsens bortfald, hvis man nægter at tage arbejde uden for eget fag. Eller i en 
anden landsdel.
TIL KAMP MOD ARBEJDSLØSHEDEN - GENNEM AKTION PÅ ARBEJDSPLADSEN
Arbejde og studere
Et blandt mange mål for en revolutionær politik er at angribe skellet mellem håndens og åndens 
arbejde. Studier og arbejde bliver til et under socialisme.
I Italien kæmper arbejderne mod arbejdsdelingen. De har fået gennemført 150 timers undervisning, 
betalt af arbejdsgiverne. Undervisningen er for alle. Indholdet og bøgerne til undervisningen 
bestemmes af de menige arbejdere. I øjeblikket forbereder
Mod arbejdsretten
Arbejdsgiverforeningen
ville for eksempel ikke et øjeblik have betænkt sig på at nikke en ordentlig skalle via arbejdsretten, 
hvis kampen for at sætte retten ud af funktion var blevet opgivet. Nu er sagerne mod de 62.000 
frafaldet. LO-toppen var tvunget til at bevilge arbejderklassen en sejr. Men sejren har sin pris. Et 
protokollat mellem LO og arbejdsgiverne mod arbejderklassen. Et forbud mod politiske strejker og 
strejker mod arbejdsrettens domme. Men dette protokollat kan hurtigt vise sig at være lige så lidt 
værd som det papir, det er skrevet på! Som retssagerne mod de 62.000 kunne forhindres, kan det 
undgås, at protokollatets bestemmelser bliver til virkelighed. Lov og ret afhænger af, hvad 
arbejderklassen er til sinds at finde sig i. - Væk med arbejdsretten!
NEJ TIL INDKOMSTPOLITIK
Vi har set det før. F.eks. i 1956-57. Staten greb ind med Socialdemokratiet ved roret. Et 
mæglingsforslag blev ophøjet til lov. Arbejderklassen havde afvist det, men lovgivningsmagten var 
ligeglad.
Det var ikke sidste gang. Det kom igen i 1963. Overenskomsterne blev forlænget i to år med 
kraftigt beskåret lønfremgang. Men heller ikke dette var nok!
Det vendte tilbage i 1967. Det var dyrtidsreguleringen, der skulle fjernes. Det skete dog ikke! Der 
blev sagt klart nej. Regeringen væltede og VS blev dannet. Det var VS, der sagde nej.
Men det kommer igen i 1975. Socialdemokratiet, Venstre og flere med dem vil have 
indkomstpolitik. Det er statens begrænsning af lønstigningen eller - set fra modsat hold - sikringen 
af kapitaldannelsen.
Valget d. 9. januar drejer sig først og fremmest om indkomstpolitik eller ej. Det er spørgsmålet om 
hvorvidt din arbejdskraft skal være det direkte middel i reguleringen af kapitalens tilbagevendende 
kriseproblemer. Om du skal være med til at finansiere krisen?
Du har ikke mange muligheder for at sige nej. Kapitalen og dens stat vil bruge mange midler mod 
dig. Arbejdsløshed, skattelovgivning med et væld af tilsløringer, sociale nedskæringer, lovgivning 
mod fagbevægelsens forhandlingsret og indskrænkninger i aktionsmulighederne - alt sammen under 
varebetegnelsen >>indkomstpolitik<<.
Staten vender sig mod arbejdsmarkedet og kræver dets aktive medvirken. Vil organisationerne ikke 
frivilligt, kan lovgivningen anvendes. Og den vil blive anvendt. - med mindre lønarbejderne 
forhindrer det ved landsomfattende aktioner.
NYE KAMPFORMER
Det er godt med fagforeningsbøger, men det er ikke nok. Det bliver først godt nok, når alle på 
arbejdspladsen - uanset faggrænser og politisk tilhørsforhold, - går sammen. Og i fællesskab skaber 
en organisering, der er uafhængig af regler og aftaler (fredspligt). Det kan muliggøre solidariske 
aktioner, der koster mindst muligt for arbejderne og mest muligt for kapitalisterne:
- fælles temponedsættelse! - arbejd efter reglementet! - grus i maskineriet!
Vi må arbejde for en mere militant linje i fagforeningernes lønkampe. En militant linie kan kun slå 
igennem, hvis der kæmpes på en ny måde på selve arbejdspladsen. Alle skal inddrages. Bestemme 
mål og midler. Aktivt deltage i kampens forberedelse. Forsøge at presse de faglige organisationer.
Dette skaber større forståelse og gejst, end hvis planerne er udtænkt af nogle få. Det skaber 
slagplaner. Derfor må der inden større arbejdermøder være grundige diskussioner i
mindre grupper - i og på tværs af klubberne. Derfor går vi ind for møder i arbejdstiden uden løntab.
Kampen kan blive effektiv ved, at arbejdspladserne har varige kontakter og diskussioner med 
hinanden. På den måde bliver det muligt at samordne kampen mod kapital og stat. Mod LO-toppens 
samarbejdslinie. Solidaritet giver kampen gennemslagskraft. Som stiller arbejderne bedre. Som 
peger mod arbejdermagt. Mod socialisme.
UDDANNELSE FOR (ERHVERVS) LIVET
Uddannelsernes vigtigste formål er at skaffe en passende uddannet, arbejdskraft til erhvervslivet og 
staten. Mene hvad er en >>passende" uddannelse? For det store flertal betyder det en uddannelse til 
kedsommeligt og rutinepræget arbejde. En uddannelse, som kim være grundlag for hurtig 
omskoling til andre kedsommelige og rutineprægede arbejder i takt med erhvervslivets skiftende 
behov.
Ved hjælp af eksaminer sorteres og udvælges de unge op igennem hele uddannelsessystemet. De 
fleste sorteres fra efter 9 års skolegang for at blive ufaglærte arbejdere, kontorassistenter o.s.v. 
Nogle gennemgår de erhvervsfaglige grunduddannelser. Et mindretal får en højere uddannelse for at 
kunne varetage mere specialiserede og betroede opgaver. De fleste arbejderbørn er sorteret fra 
længe før studentereksamen.
Uddannelserne har også et andet formål, nemlig at indoktrinere den borgerlige opfattelse af 
samfundet: illusioner om demokrati og velfærd, om frihed og medbestemmelse. Det er nødvendigt 
for at enhver kan finde sin plads i (erhvervs)livet uden for store tilpasningsproblemer. Den 
borgerlige hetz mod anderledes tænkende lærere og studenter viser, at det borgerlige samfund ikke 
tåler for store udfordringer fra sine kritikere.
I de senere år har staten foretaget et utal af nedskæringer på uddannelserne. Socialdemokraterne 
lagde for, og Venstreregeringen udvidede
angrebene: forringelser af lærernes løn- og arbejdsvilkår, nedskæring af uddannelsesstøtte, 
afkortning af de højere uddannelser, forslag omstopprøver og adgangsbegrænsning. Formålet er 
dels at nedskære statsudgifterne til fordel for privatkapitalen, dels at "effektivisere" uddannelserne, 
så de passer til det øjeblikke lige behov hos det erhvervsliv, der ejes af samme privatkapital.
VS går imod nedskæringerne på uddannelsesområdet. Vi er modstandere af effektivisering på 
kapitalens betingelser. Vi går ind for afskaffelse af eksaminer. Vi vil deltage i kampen for en 
uddannelse i arbejderklassens interesse. En samfundskritisk uddannelse.
Din stemme er aldrig spildt, når du gir den til dem, der går imod de gamle, der svigtede i alle de 
mange år. Din stemme er aldrig spildt, det er aldrig et nederlag at være blandt dem, der taler 
arbejderklassens sag.
Det er spild at stemme på dem, der påstår, at de bestemmer. Det er spild at stemme på dem, der 
lover og bagefter glemmer. Det er spild at gå på akkord. Mandater er ikke alt.
Det er vigtigt at vise, vi er den Det er vigtigt, at vi bliver talt.
Bekæmp EF
VS er et konsekvent modstanderparti! Det danske medlemskab af EF gavnede kapitalen og det store 
landbrug. Men løste ikke kapitalens problemer. Den økonomiske krise, der er undervejs, både i 
Danmark og de andre EF-lande, har vist, at EF-tilhængernes løfter var ønskedramme. Foruden en 
del bevidste løgne.
For lønarbejderne har EF-medlemskabet kun haft negative virkninger: En række love er blevet 
harmoniseret til kapitalerne fordel. Og EF har medvirket til prisstigninger.
Kampen mod EF - mod opbygningen af en vesteuropæisk forbundsstat - er en del af klassekampen. 
I Danmark og det øvrige Vesteuropa.
Kapitalen bliver mere og mere international. Danske, engelske og tyske arbejdere kan have samme 
boss. Hvis man skal klare sig i en konflikt, skal man stå sammen. Ellers flyttes produktionen alt 
efter kapitalens behov.
Problemerne er de samme på tværs af landegrænser. I det små og det store. Så derfor bliver 
arbejderklassens kamp mere og mere international. Mod kapitalen. Og mod EF.
STEMMESPILD?
VS har deltaget 13 folketingsvalg, og der har aldrig været under 45.000, der har stemt på partiet. Vi 
har mere end tredoblet vores medlemstal indenfor det sidste år. Vi havde et godt kommunevalg i 
foråret - det bedste valgresultat i VS' historie.
Og denne gang er ingen andre venstrefløjspartier i farezonen!
Derfor til jer, der helst ville stemme VS, men af taktiske grunde, af frygt for "stemmespild", 
overvejer noget andet:
Hvis 15.000 af jer stemmer på et af de sikre venstrefløjspartier, så giver det et mandat.
Hvis I i stedet placerer de 15.000 stemmer på VS, ovenpå de 45.000 vi hver gang har fastholdt, så 
sikrer I, at de 45.000 ikke går >>tabt<<, og at VS får mindst fire mandater.
Helt bortset fra at det ikke kun er antallet, men nok så meget kvaliteten, der tæller.
ASOCIALE NEDSKÆRINGER
Socialdemokratiet skabte myten om det krisefrie velfærdssamfund.
Gør gode tider bedre ... sagde de.
I dag er maskerne faldet.
Udbytningen af dem, der endnu er i arbejde øges. Så meget, at mange ikke tør lægge sig syge. Man 
går på arbejde trods smerter eller feber. Af angst for, at blive sat på gaden til de foreløbig over 
100.000, der står uden arbejde.
Nedskæringerne rammer hårdt. Men ikke i flæng. Fanden hytter sine.
Det er lønarbejderne, pensionisterne og børnene, der rammes.
Børnetilskud og boligsikring forringes. Priserne på børneinstitutionerne sættes i vejret. Det blir 
stadig vanskeligere at opnå invalidepension, til trods for at halvdelen af hver årgang nedslides fer 
tiden. Pensionernes købekraft forringes.
Magthaverne forsøger at bilde os ind, at vi alle skal spare: Vi er alle i samme båd.
Men det er jo løgn. Hvad sker der i virkeligheden? Kapitalens regering lader lønarbejderne betale 
alle omkostningerne ved kapitalens krise.
Sparer man på militærudgifterne? Nej. Man kaster sig ud i dette århundredes største våbenhandel. 
Søger man at forhindre jordspekulationen, der er en af de største inflationskilder?
Nej. Man skærer brutalt ned på de sociale ydelser for at sikre økonomiske muligheder for kapitalens 
kostbare og planløse investeringer.
Derfor: Nej til sociale nedskæringer. Lad kapitalen klare sin egen krise.
VS arbejder også mellem valgene kampen fortsætter efter 9. januar
SANERINGSMODNE BOLIGFORLIG!
Det sekskantede boligforlig fra juni har præcis samme sigte som S-SF-forliget året
før: Befolkningen skal betale stadig mere for den bestående boligmasse, og nybyggeriet skal skæres 
ned, mens der ikke tages fat på jordspekulationen eller den høje rente.
10 milliarder i kapitalgevinst til ejerne af den bestående boligmasse var
resultatet af boligmomsen, som S og SF indførte, og som opretholdes med 8-9 pct. fordyrelse af 
nybyggeriet til følge.
Store huslejestigninger i al fremtid i den ældre boligmasse. Et resultat af det nye huslejeprincip for 
det private udlejningsbyggeri. Princippet er direkte overtaget fra S-SF forliget. Det stammer 
oprindelig fra et råddent kompromis mellem grundejerne og Lejernes Landsorganisation.
Boligsikringen forringes, især for de laveste indtægter, og vil gradvis blive udhulet, idet man har 
fjernet den indbyggede pristalsregulering.
Særlig lejerskat bliver pålagt beboerne i kollegier og alment boligbyggeri til finansiering af nyt 
byggeri. Og det almene boligbyggeri vil forsvinde. For det skal ikke blot nedskæres til 8000 boliger 
om året. Nej, finansieringsbestemmelserne strammes, så selv disse 8000 boliger ikke vil blive 
bygget. VS vil bekæmpe det sekskantede boligforlig, ligesom vi bekæmpede det tilsvarende S-SF-
forlig. VS kræver boligmomsen afskaffet. VS støtter kollegianernes huslejeboykot og vil støtte 
lignende aktioner i det almennyttige boligbyggeri.
VS vil på enhver måde modsætte sig, at staten fremkalder ledighed i byggefagene.
VS har stillet konkrete forslag til sikring af det almene boligbyggeri og dermed beskæftigelse for ca. 
16.000 arbejdere
