SF 1964

FOLKETINGSVALGET D. 22. SEPTEMBER HAR TO HØVEDSPØRGSMÅL

1. Vil det folketing, der vælges den 22. september, udnytte de traktatlige muligheder for 
at opsige NATO-pagten og sørge for, at Danmark bryder med den militære blokpolitik?

2. Vil folketinget få et nyt flertal, der tager problemerne op for alvor, beskæftiger sig med 
deres årsager og søger dem løst gennem en langsigtet politik, der især omfatter en 
samfundsledetplanlægning, en tidssvarende indsats for undervisning og forskning og en 
social boligpolitik?

PLAN I STEDET FOR PLANLØSHED
Den økonomiske planløshed er skyld i de bestandigt - tilbagevendende 
kriseforanstaltninger, omsforlig, helhedsløsning, tvangsopsparing m.m. Men på den måde 
løser man ikke de afgørende problemer, den høje rente, inflationen, valutamanglen, 
underskuddet på betalingsbalancen
og lignende.
Det kan kun ske, hvis plan afløser planløshed. Den økonomiske udvikling må samordnes, 
først og fremmest ved at samfundet får kontrol med investeringerne.

Fremtiden må planlægges
Det offentliges egne investeringer, f.eks. i hospitaler, broer, universiteter og skoler skal 
gennemføres i nøje planlagt rækkefølge og omfang. Treårige rammebudgetter, der 
behandles af folketinget, derfor supplere de etårige finanslove.
Erhvervslivet må gøre det offentlige bekendt med sine investeringsplaner, så at store, 
private investeringer kan samordnes med den offentlige anlægsvirksomhed i en fælles 
økonomisk plan.
Kun i kraft af viden om og overblik over den økonomiske udvikling kan der føres en 
langsigtet og stabiliserende politik.

Samfundets tarv kommer først
Investeringerne må placeres der, hvor der efter en helhedsvurdering af landets økonomi 
er mest brug for dem. Der må sættes en stopper for de mange spildte fejlinvesteringer - 
bankfilialer og benzinpaladser er blot enkelte synlige eksempler. Gennem planlægning 
må samfundet sikre, at de væsentlige investeringsopgaver ikke forsømmes.
Derfor må tillægspensionsfonden, som i Sverige, inddrages som et instrument i 
planlægningen.
Af samme grund bør forsikringsselskaberne overgå til samfundseje. Da de disponerer 
over forsikringstagernes indskud, har de en væsentlig indflydelse på investeringernes 
retning og omfang.
Samfundet må sikre sig en sådan indflydelse på investeringerne, at de fælles opgaver, 
hvis løsning er meget produktionsfremmende, fuldt ud tilgodeses. Det gælder f.eks. 
boligbyggeri, trafik, kraftforsyning og undervisning.


Planlæg vort land!
De tekniske, økonomiske og menneskelige problemer, der skabes af den forstærkede 
industrielle udvikling og af ændringerne i erhvervsstrukturen, kan kun løses gennem 
lands-, egns- og regionalplanlægning. For at alle borgere kan få del i det moderne 
samfunds goder, må der gennem planlægning skabes en række regioner, hvis bycentrer 
skal have gode vækstbetingelser, bl.a. ved at erhvervsliv og offentlige institutioner søges 
placeret der.

UDDANNELSE OG UNDERVISNING

Uddannelsen befinder sig i dag i en krise. Alt for mange
må stadig nøjes med 7-årig skolegang. Alt for få lærer
et fag eller et speciale. Kun en brøkdel når frem til en højere uddannelse. Vi har 
lærermangel, for få skoler og højere læreanstalter. Den tekniske og faglige uddannelse er 
ikke fulgt med tiden - i et råstoffattigt land, hvis bedste aktiv skulle være befolkningens 
kunnen og viden.

Hvad skal der gøres?
Hele uddannelsen udgør et helhedsproblem og må løses under et.
Først og fremmest må lærermanglen afhjælpes, klassekvotienten nedsættes og 
skolebyggeriet forøges kraftigt. Den skolepligtige alder skal udvides 9-årig skolegang bør 
være et minimum. Lærlingedagskoler må nu indføres fuldt ud i den teknisk-faglige 
uddannelse. Omskoling og uddannelse af ufaglærte skal udvides og systematiseres.
Udvidelsen af den skolepligtige alder må medføre, at børnetilskud ydes til det 18. år. Det 
erstattes derefter af en direkte uddannelseshjælp. Ungdommens uddannelsesfond må 
forøges og reguleres i takt med antallet af studerende og prisstigningerne; unge under 
faglig uddannelse, bl.a. lærlinge, må ligeledes sikres fuld økonomisk tryghed under 
uddannelsen.

MONOPOLET PÅ UDDANNELSE MÅ BRYDES. Det er indtægts- og 
traditionsbestemt og må væk. Uddannelsen må demokratiseres. Målet er studieløn og 
økonomisk sikkerhed for alle under uddannelse.


BOLIGNODEN KAN OVERVINDES

Hver 8. dansker er på en eller anden måde ramt af bolignøden. Den hidtidige boligpolitik 
har været en fiasko. Der bygges for lidt, og der bygges for dyrt og for småt.
Men det er en samfundsopgave at sikre alle en god og rummelig bolig til en rimelig pris.

Byggeriet er hele samfundets sag
Derfor må det almennyttige boligbyggeri have fortrinsstilling igen som før 1958. Det bør 
finansieres af
en offentlig boligfond, der udlåner kapital til fast lav
rente uden kurstab. Derved billiggøres byggeriet
I dag fordyres lejerne urimeligt af grundspekulationen. Spekulationen kan bremses, ved 
at kommunerne sikres forkøbsret til egnede byggegrunde, således at disse grunde kan 
erhverves til vurderingsprisen. Denne jord bør ikke videresælges, men forblive i offentlig 
eje og udlejes på jordrentevilkår. Også derved vil boligbyggeriet blive billiggjort.
Boligbyggeriet må planlægges som en helhed, så at vi får en stabil byggerytme på et højt 
niveau. Det er vejen til et rigeligt og tilstrækkeligt byggeri. Boligbyggeriet må
hverken være en kilde til profit for spekulanter eller en økonomisk regulator for staten. 
Samfundet har ikke råd til vinterarbejdsløshed i byggefagene.
Huslejen må være under fuld, offentlig kontrol. Den må kun sættes i vejret, når øgede 
udgifter ved ejendommens vedligeholdelse betinger det. Tanken om generel 
huslejestigning i den ældre boligmasse afvises.
FOR DANSK AFRUSTNING OG NEUTRALITET

BRYD MED NATO
Danmark har hidtil bygget sin udenrigspolitik på. NATO, som roses for at have gavnet 
freden og sikret demokratiet i den vestlige verden.
Men NATO har ikke sikret demokratiet. NATO har gavnet en række åbenlyse 
diktaturstater, hvoraf flere er med i alliancen. Udviklingen i andre NATO-lande er gået.
i autoritær retning. Som medlem af NATO har Danmark ofte måttet tage parti for de 
gamle kolonimagter mod de nye lande.
NATO er som alle militære blokdannelser en trussel mod eden. Opdelingen af verden i 
rivaliserende militære blokke driver rustningerne i vejret og vanskeliggør nedrustning og 
kontrol.
I en militær blokdannelse som NATO, der er militaristisk af væsen og udemokratisk af 
tendens, hører et fredeligt og folkestyret land ikke hjemme.
Det dansk-tyske militærsamarbejde må øjeblikkelig afbrydes. Vi har intet at skaffe med 
gamle Hitler-generaler og vesttyske revanchepolitikere.

AFRUST VORT LAND
- Verdensfreden er udelelig, men arbejdet for fred begynder hos os selv. Et land af 
Danmarks størrelse, med dets beliggenhed og befolkningsmængde, kan ikke forsvares 
militært i brintraketternes tidsalder.
De godt 1.800 millioner kroner, der nu årligt smides ud til militæret, er i bedste fald til 
ingen nytte, og i værste fald en investering i katastrofen. Samtidig spilder hvert år 
tusinder af unge deres tid og arbejdskraft på militærets fuldkommen uproduktive formål.
Gennem AFRUSTNING af vort land kan Danmark yde et selvstændigt og frugtbart 
bidrag til international afspænding. Samtidig opnår vi, at disse milliarder af kroner og al 
denne spildte arbejdskraft kan blive anvendt på en fornuftig måde, til produktive og 
sociale formål i Danmarks interesse.
Derfor kræver Socialistisk Folkeparti, at der gennemføres total afrustning af Danmark, og 
at Danmark erklærer sin neutralitet.

EN AKTIV NEUTRALITETSPOLITIK
- Selvom Danmark er et lille land, må det ikke unddrage sig udenrigspolitisk ansvar. 
Også den danske befolkning er med til at besvare vor tids største spørgsmål: bliver der 
krig eller bevarer vi freden?
  

FOR AFSPÆNDING HER OG NU
- Det folketing, der fremgår af valget, vil hurtigt blive stillet overfor store 
udenrigspolitiske problemer. Deres størrelsesorden understreges af begivenhederne i de 
sidste måneder: Goldwaters overtagelse af det republikanske parti i USA, USA's 
hårdhændede politik overfor Vietnam og andre udviklingslande, opløsningen indenfor 
NATO og samtidig forsøgene på at afstive pagten ved at oprette en NATO-
atomslagstyrke, krisen på Cypern, den faretruende udvikling indenfor det tyske 
forbundsværn, skærpelsen af konflikten mellem Moskva og Peking.
For Socialistisk Folkeparti er det et ufravigeligt krav, at Danmark tager stilling til disse 
spørgsmål alene ud fra hensynet til freden og afspændingen og ikke ud fra hensynet til en 
militærpagt, NATO, som ikke tjener afspændingens sag.
Først og fremmest må Danmark aktivt bidrage til, at der ikke sker en yderligere spredning 
af kernevåben bl.a. ved at NATO bliver en atommagt. Danmark bør støtte Unden-planen 
om, at alle de lande, der ikke i dag råder over kernevåben, skal forpligte sig til aldrig at 
anskaffe dem. Danmark bør også støtte Kekkonen-planen om, at de nordiske lande 
erklærer sig for en permanent atomvåbenfri zone, og de polske planer om, at de to 
Tysklande, Polen og Tjekoslovakiet skal forpligte sig til ikke at anskaffe atomvåben. 
Skabelsen af et "brandbælte" mellem stormagterne må være en af de vigtigste opgaver for 
en selvstændig dansk udenrigspolitik.
Uanset hvordan, af hvem og hvorfor kernevåbenforsøg gennemføres, er de forsøg med 
menneskeheden og må fordømmes. Atomstop-aftalen af 1963 var derfor et glædeligt 
fremskridt, men for at komme videre må der tages mange, vidtrækkende skridt endnu. Jo 
friere Danmark kan føre sin udenrigspolitik, desto kraftigere kan det støtte sådanne skridt 
og selv tage initiativet til dem.
EN SKATTEREFORM ER NØDVENDIG

I stedet for alle mulige lapperier er der brug for en virkelig skattereform - ikke bare en 
teknisk omlægning og heller ikke en reform, der bryder med beskatningens sociale 
princip: at de stærkeste skuldre også skal bære de tungeste byrder. Skattereformen må 
tværtimod sigte på at styrke dette princip. Skattepolitikken må tilrettelægges sådan, at den 
er indkomstudjævnende og konjunkturregulerende.

For en mere effektiv og retfærdig beskatning!
Hvert år unddrages ligningsmyndighederne opgivelser på mellem 4 og 5 milliarder 
kroner. Derfor er en effektivisering af ligningen afgørende nødvendig.
Skattefradragsreglen hindrer en rimelig beskatning af de største indtægter til skade for de 
små og mellemstore indtægter. Derfor må skattefradragsreglen forsvinde. Kildeskat bør 
indføres.
Mand og kone ligestilles i skattemæssig henseende, ved at begge gøres ansvarlige for 
selvangivelse. Skattefradragsreglens forsvinden vil give mulighed for ophævelse af 
sambeskatningen.
Forholdet mellem indirekte og direkte skatter må ikke forskydes til de indirektes fordel.
Der indføres en virkelig kapitalvindingsskat.

DEMOKRATISKE REFORMER
Ingen borger må føres i kartoteker på grund af politisk overbevisning. De hemmelige 
kartoteker destrueres.
De i 1953 indførte spærreregler for valg til folketinget ophæves.
Valgretsalderen nedsættes til 18 år.
Partierne skal have pligt til at offentliggøre deres regnskaber, således at vælgerne kan se, 
hvem der finansierer dem, og hvem der f. eks. betaler de kostbare valgkampagner.

ØKONOMISK POLITIK 
Renteniveauet sænkes gennem en tilstrækkelig, fortrinsvis offentlig, opsparing.
Regering og folketing må have det fulde ansvar for pengepolitikken. Nationalbanken må 
gøres til statsbank.
Priserne reguleres gennem øget priskontrol, forbrugeroplysning og udvidelse af 
monopoltilsynets beføjelser og virksomhed. Kontrollen med afbetalingshandelen 
skærpes, og forbrugerbeskyttelsen øges. Reklamelotteri forbydes.

INDUSTRIELT DEMOKRATI
Forrige århundredes bestemmelser om arbejdsgivernes eneret til at lede og fordele 
arbejdet svarer ikke til nutidens krav. De ansatte må have del i virksomhedens ledelse og 
grundig indsigt i dens regnskaber. Fagbevægelsens frihed og selvbestemmelsesret skal 
respekteres, og det samme gælder tjenestemændenes forhandlingsret 
Forhandlingsreglerne må udformes sådan, at medlemmernes indflydelse sikres.

DEN SOCIALE LOVGIVNING
Sociallovgivningen må forbedres grundigt. Den nuværende folke- og invalidepension må 
forbedres, før velhaverne får fuld folkepension.
Aldersgrænsen nedsættes til 60 år for kvinder og 65 år for mænd. Målet er gennem 
tillægspension eller efterløn at nå frem til, at enhver får 2/3 af en faglært arbejders 
gennemsnitlige indtægt i pension.
Der må tages alvorlige skridt til forbedring af vilkårene for de mange grupper, der er 
blevet "glemt" under de sidste års velstandsstigning, bl.a. de enlige mødre og de kronisk 
syge. Forsømmelserne i institutionsbyggeriet, ikke mindst børnehaver, fritidshjem, 
plejehjem osv., må overvindes på korteste frist. Børnetilskuddet forøges.

EN POSITIV LANDBRUGSPOLITIK
Socialistisk Folkeparti har stemt imod støtteordningerne til landbruget, fordi disse 
tilfældige tilskud tilden enkelte landmand ikke betød nogen egentlig hjælp til landbruget 
som sådan.
Derimod vil SF gå ind for en positiv landbrugspolitik, som der virkelig er perspektiver i. 
SF går ind for rundelig støtte til forskning, forsøg og uddannelse. Det samme gælder den 
påkrævede koordinering og rationalisering i forædlings- og afsætningsleddet, samt nye 
fællesforetagender som f.eks. fællesmekanisering. Til fremme af en rentabel produktion 
og lettelse af ejerskiftet vil SF give offentlige lån til lav rente til bygningsforbedringer og 
til unge, veluddannede landmænd, så de kan komme i gang uden at være i besiddelse af 
støttekapital.

MARKEDSPOLITIK
Der må lægges mere vægt på det politiske og økonomiske samarbejde mellem de 
nordiske lande. Dette samarbejde må udbygges hurtigt.
Socialistisk Folkeparti er tilhænger af samarbejde i EFTA (frihandelsområdet), men 
modsætter sig under enhver form tilslutning til det konservative, kapitalistiske
og katolske Fællesmarked. I øvrigt må regeringens bemyndigelse til at forhandle om 
optagelse heri være bortfaldet med Folketingets opløsning.

ET NYT FLERTAL - EN NY POLITIK?
Socialistisk Folkeparti og Socialdemokratiet mangler kun et mandat i at have flertal. De 
to partier har væsentlige indenrigspolitiske programpunkter fælles, som dekan realisere, 
hvis de tilsammen opnår flertal.
I indenrigspolitisk henseende går skillelinjen i dag mellem tilhængere og modstandere af 
en samfundsbetonet planlægning, en tidssvarende indsats i uddannelse og forskning og en 
social boligpolitik. Et flertal af socialdemokrater og socialister vil gøre en indsats for 
disse opgaver mulig. Men også på andre indenrigspolitiske felter vil et nyt flertal skabe 
basis for en virkelig fremskridtspolitik.
Derfor er det et af valgets vigtigste spørgsmål, om folketinget får et borgerligt flertal eller 
et flertal af folkesocialister og socialdemokrater.

DEN RØDE TRÅD

går igennem hele SF's politiske virke. Idépolitik, kunne vi også kalde det med
et ord og et begreb, som synes at være gået af mode.
SF's forslag skal ikke ses som enkeltforslag. De er en helhed. Planlægning og uddannelse, 
boligpolitik og økonomisk politik, udbygning af demokratiet og af sociallovgivningen, 
landbrugs- og markedspolitik - det ene griber ind i det andet, og et tilfredsstillende 
resultat på et område forudsætter, at der også sker en positiv udvikling på alle de andre. 
Uden den røde tråd får vi en udvikling som nu: fra valutakrise til omsforlig, fra 
"helhedsløsning" til tvangsopsparing, fra byggestop til..... ja, hvad bliver det næste 
kriseforslag, man slumper sig frem til? Politikken lader sig ikke ustraffet udstykke i 
nødløsninger.
Der er mere end nogensinde brug for den røde tråd, for idepolitikken. Der skal 
planlægges og lovgives, ikke fra hånden og i munden, men for fremtiden.
Den røde tråd i dansk politik repræsenteres af Socialistisk Folkeparti. Vejen
til idépolitik går over

SOCIALISTISK FOLKEPARTI

  

