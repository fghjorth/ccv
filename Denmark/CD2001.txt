Velfærdssamfundet
Mere fællesskab
- mindre formynderi
CD er tilhænger af det danske velfærdssamfund og de grundlæggende tanker, der ligger 
bag. Derfor ønsker vi det videreført, men også videreudviklet. Velfærdstanken har 
bidraget til, at Danmark i dag er et stabilt samarbejdssamfund og ikke et 
modsætningssamfund.

Ofte bliver velfærdssamfundet omtalt negativt, fordi staten regulerer så mange forhold i 
lovgivningen. Men det er vigtigt at slå fast, at offentlig regulering er nødvendig. Når man 
taler om lovens åg, må man ikke glemme, at et åg faktisk er et hjælperedskab til at 
fordele byrder og gøre dem nemmere at bære. Det er der brug for, når man skal slikre en 
rimelig fordeling af samfundets goder og løse de opgaver, det er nødvendigt at løse i 
fællesskab.

Problemerne for velfærdssamfundet opstår, når borgerne føler, at reguleringen overtager 
ansvaret for deres liv og handlinger i en sådan grad, at man føler sig umyndiggjort. På 
den måde bliver velfærdssamfundet, hvor man indgår i et fællesskab, gradvist forvandlet 
til et formyndersamfund, hvor mange føler sig gået for nær og omklamret
af overregulering.

Kampen mod det administrative bøvl har længe ligget CD på sinde.
Mange erhvervsdrivende oplever i dagligdagen et væld af blanketter og skemaer, der skal 
indsendes med oplysninger til det offentlige. Kommuner, amter og statslige myndigheder 
stiller en mængde krav, som ikke tjener et rimeligt formål. CD vil bekæmpe dette 
urimelige bøvl, så det bliver lettere at være virksomhed. Erhvervslivet skal tjene pengene 
hjem til at finansiere velfærdssamfundet. Det kan kun lade sig gøre, hvis vi giver 
virksomhederne de bedst tænkelige muligheder for at arbejde, producere og eksportere.

Samtidig skal vi indrette servicen til borgerne bedre. Der bruges i dag alt for mange 
kræfter på emsighed og indblanding samtidig med, at påtrængende opgaver ikke bliver 
løst eller løses for dårligt. Det vil CD ændre. Det er en betingelse for at bevare den 
folkelige opbakning til vort velfærdssamfund, hvor den enkelte også interesserer sig for, 
at naboen har det godt.

Det offentlige og borgerne Den enkelte skal så vidt muligt møde lovgivningen og det 
offentlige som medspillere. Men vi har gjort reglerne og kontrollen så detaljeret og 
indviklet, at vi er ved at nå dertil, at kun den stærke og veltalende kan komme til orde og 
gøre sine behov gældende.

På masser af områder oplever man, der mangler service: Når de ældre ikke kan få en 
plejehjemsplads eller en ældrebolig, når vi ikke kan løse de ældres problemer med 
ensomhed, når sygehusene har lange ventelister på nødvendig behandling, når 
handicappede kun med stort, besvær efter utallige ansøgninger
  
og samtaler kan få de hjælpemidler, de har hårdt brug for, når børn ikke kan få en plads 
på en daginstitution, når de offentlige transportmidler ikke fungerer godt nok.

Alle disse ting er ikke kun et spørgsmål om manglende penge i systemet, det er i høj grad 
et spørgsmål om, hvordan pengene bliver brugt. Mangler velfærden, når der er allermest 
brug for den, kvæles det frie initiativ og lysten til at gøre en ekstra indsats.

Det offentlige og virksomhederne I gennem årene har den ene rapport efter den anderi 
redegjort for hvor bøvlet er for virksomhederne. Der er for mange nye love og regler, 
som de ikke når at sætte sig incl. i. Der er indberetningerne, som mange gange er så 
komplicerede, at man er nødt til at have en revisor til hjælp. Det mener CD ikke kan være 
rigtigt. Mange smågebyrer har ligeledes gjort livet surere for især de mindre 
virksomheder.

CD har længe været bannerfører for kampen imod det administrative bøvl. Meget godt er 
opnået de seneste år. Men der er desværre slet ikke sket nok. Den samlede mængde 
byrder forbliver desværre høj. De forbedringer, der er sket på erhvervsområdet, bliver 
tilsyneladende modsvaret af yderligere bøvl på andre områder, specielt indenfor miljø og 
arbejdsmarked. Det er Ildart utilfredsstillende.

Bedre kontrol
Den offentlige kontrol skal differentieres og gå efter dem, der forsynder sig alvorligt mod 
reglerne. Kræfterne skal ikke bruges på at kontrollere de mange, der altid har tingene i 
orden, hvis det betyder, at man ikke har overskud til at tage sig af de virkelige syndere. 
På områder hvor den offentlige kontrol ofte opfattes bøvlet, det være sig på miljø- eller 
land
brugsområdet, vil CD have en elitebilist-model, hvor man koncentrerer sig om 
problembørnene. Til gengæld skal man ikke igen og igen hjemsøge de virksomheder, der 
normalt har tingene i orden.

CD har været medvirkende til at Arbejdstilsynet har indført det såkaldte tilpasset tilsyn. 
Dette betyder, at man opdeler virksomhederne i tre kategorier: For det første er der de 
virksomheder, der kan og vil overholde reglerne, og dem skal man ikke kontrollere hele 
tiden. For det andet er der virksomheder, der vil, men ikke kan have orden i sagerne, og 
dem skal man give en hjælpende hånd. Og endelig for det tredje er der de virksomheder, 
som hverken vil eller kan, og dem skal man være mere efter. CD vil gerne have indført de 
samme principper på langt flere områder.

Bedre lovgivning
Der skal være en større bevidsthed om, hvad der skal til, for at en lov eller regel bliver 
forståelig for både borgere og erhvervsliv. Man skal gøre sig klart, om en lov eller regel 
er omkostningerne værd, og der skal være politisk samordning. Der opstår lettere fejl, og 
lovgivningen bliver uigennemskuelig og usammenhængende, hvis den ene minister 
forenkler regler, mens den anden indfører nye, uden at der har været koordineret på 
forhånd.

CD har et forslag til, hvad vi kalder for ti bud om regulering.
o	Reguler kun det væsentlige
o	Undgå formynderi, giv ansvaret tilbage til borgeren
o	Fokuser på det overordnede for mål
o	Kontroller effektivt og differentieret
o	Læg mere vægt på forebyggelse og bedre offentlig service
o	Sørg for koordinering mellem myndighederne
o	Skab et rimeligt forhold mellem regulering og belastning
o	Gør lovgivningen robust og langtidsholdbar
o	Begræns antallet af love og regler
o	Vær fair
  
Skat og velfærdssamfundet
Skatteindtægter er en forudsætning for velfærdssamfundet. Ingen har naturligvis noget 
imod skattelettelser, men CD er først og fremmest optaget af at videreudvikle og sikre det 
danske velfærdssamfund. Derfor lover CD ikke lavere indkomstskatter. Indtil nu har 
danskerne heller ikke vist vilje til at afskaffe velfærdsydelser for at få markant lavere 
skat. Men det kræver et skatte- og velfærdssystem, der opfattes som fornuftigt og er bredt 
accepteret, hvis den holdning skal bevares.

For at fastholde befolkningens accept af et skattebetalt velfærdssamfund mener CD, at 
man skal se nærmere på, hvordan den offentlige sektor bruger skatteindtægterne. Det 
kræver en struktur debat om, til hvem, til hvad og af hvem pen gene bruges. CD ønsker 
en debat om amternes eksistensberettigelse, om kommunerne har den rette størrelse i alle 
sammenhænge, og om nogle af de opgaver, den offentlige sektor varetager i dag, måske 
kunne løses bedre af andre.

CD er overbevist om, at den offentlige sektor kan: gøre mere for at få mest muligt ud af 
pengene. Samtidig er det vigtigt for både virksomheder og befolkningen, at de kan 
disponere i vished om, at der ikke vendes op og ned på skatteprincipper med korte 
mellemrum. Ro omkring skatterne er en forudsætning for, at virksomhederne kan 
planlægge investeringer og strategier på længere sigt, og at borgerne kan planlægge 
blandt andet huskøb og pensionsopsparing.

Et velfungerende velfærdssamfund kræver ifølge CD, at vi ændrer skattesystemet på to 
væsentlige områder. For det første skal vi undgå, at alt for mange danskere i den 
erhvervsaktive alder er på overførselsindkomst. For det andet skal vi indrette 
skattesystemet sådan, at der bliver plads til et godt erhvervsklima, så virksomhederne kan 
tjene penge, skabe arbejdspladser og derved danne grundlag for skatteindtægter.

Jobfradraget
Der er en masse servicejob - i virksomhederne og i hjemmene – der ligger og venter, men 
som ikke udføres i dag på grund af skatte systemet. Det er et paradoks, når der samtidig 
er for mange, der lever af overførselsindkomst. Derfor siger CD: Vi må finde en model 
gennem skattesystemet, der gør, at servicen bliver så billig, at både virksomheder, 
børnefamilier og ældre har råd til at betale den. Samtidig må man sikre medarbejderen en 
indkomst, der er stor nok til, at det kan betale sig at tage et servicejob.

CD vil indføre et jobfradrag, der betyder en lavere skat på lav løn. På den måde bliver det 
muligt, at en løn på 70-80 kroner i timen giver den samme indkomst efter skat som en 
timeløn på 90-100 kroner i dag.

CDs model bygger på tanken om at bruge skattesystemet som instrument til at skabe nye 
job. CD ønsker ikke at forringe velfærdsydelser som for eksempel dagpenge eller 
førtidspension for at presse mennesker ud i arbejde, som enten ikke er der, eller som de 
ikke kan klare. Det skal være ved nye tilbud og bedre skatteforhold, at vi får flere i 
arbejde - ikke ved at forringe førtidspension, efterløn, dagpenge eller orlovsordninger.

Boligskatterne - boligen ud af selvangivelsen
Boligen skal efter CDs mening ikke være et skatteobjekt. Boligskatterne består af 
grundskylden og ejendomsværdiskatten. Det er uretfærdige skatter, der bygger på et 
"omvendt velfærdsprincip". Skattebetaling bør baseres på princippet om, at de bredeste 
skuldre bærer den største byrde. Det princip gælder ikke for skat på boligen, hvor 
ejendomsvurderingen bestemmer, hvor meget man skal betale i boligskat. Værdien af 
boligen har intet at gøre med folks forbrugsmulighed og indkomst. Og mursten kan nu 
engang ikke spises. CD mener fortsat - som da partiet blev stiftet i 1973 - at 
boligskatterne skal afskaffes helt.
Boligskatterne er i høj grad en geografisk skat, fordi ejendomsvurderingen varierer fra 
landsdel til landsdel. Ejeren af en kæmpevilla i den ene landsdel kan betale lavere 
boligskatter end ejeren af et lille hus i den anden ende af landet. Men skatten tager ikke 
hensyn til, om boligejeren kun har sin folkepension eller er mangemillionær.

CD forestiller sig derfor en model
- med udgangspunkt i princippet om, at boligen skal ud af selvangivelsen - hvor 
ejendomsværdiskatten aftrappes over nogle år. Man kan desværre ikke helt afskaffe den 
fra den ene dag til den anden, da boligmarkedet er følsomt overfor pludselige ændringer. 
Dette betyder, at CD vil afvikle ejendomsværdiskatten i takt med en afvikling af 
rentefradragsretten.

Opsparing
Skattesystemet bør opmuntre befolkningen til at spare op. Derfor var CD imod 
forringelsen af kapitalpensionen i forbindelse med pinsepakken. CD mener tværtimod, at 
skattesystemet skal have indbygget nogle mekanismer, der gør det fordelagtigt at sætte 
penge til side. Det kan være til pensionsalderen, til supplement til barselsorloven, til en 
periode med videreuddannelse eller til start af egen virksomhed. Derfor har CD foreslået 
skattebegunstiget opsparing, der kan give den nødvendige fleksibilitet og få tilværelsen til 
at hænge bedre sammen for den enkelte.

Rimelig bilbeskatning
I årevis har Danmark været ene i verden om at lade køberen af en bil betale 3 gange 
bilens reelle pris. Det er ikke rimeligt for bilen er et uundværligt transportmiddel for 
mange og dækker derfor en væsentlig og naturlig del af det samlede transportbehov i 
Danmark. Derfor bør der ske en omlægning af bilbeskatningen ved nedsættelse af 
registreringsafgiften på en måde der tilskynder bil ejerne til at udskifte de ældste og mest 
forurenende biler med de mest miljøvenlige. Med andre ord skal de mest miljøvenlige 
biler være de billigste.

Da bilen er med til at sikre mobiliteten på arbejdsmarkedet er det vigtigt at fastholde 
befordringsfradraget. Derimod er CD parat til at acceptere, at fornøjelsesturen bliver 
dyrere.

Erhvervsskatter
Erhvervslivet skal vi alle leve af, og derfor skal det have de bedste 
konkurrencebetingelser. I en verden, der hele tiden bliver mere global, kan Danmark ikke 
opretholde højere erhvervsskatter end i udlandet. Men for erhvervslivet er skat ikke alt. 
Det handler også om at fjerne det administrative bøvl.

Vil vi bevare et stærkt erhvervsliv i Danmark, skal vi også sikre mulighed for 
generationsskifte. CD har derfor flere gange fremsat forslag for at fjerne barrierer for, at 
næste generation kan videreføre danske virksomheder. CD kæmper på alle områder for at 
gøre generations skifte lettere
- både i erhvervslejelovgivning, i skatteregler eller fondsregler.

Grønne afgifter
Skattesystemet kan også bruges som instrument for miljøpolitikken. Men grønne afgifter 
bør efter CD's opfattelse være adfærdsregulerende og ikke en skatteskrue man drejer på, 
når der er behov for skaffe flere penge i statskassen. Grønne afgifter for erhvervslivet er 
desuden bedst egnet som internationalt redskab, der bør indføres i EU-regi eller endnu 
bedre på globalt plan. Ved at gå enegang forringes erhvervslivets konkurrenceevne, og 
man risikerer, at danske virksomheder flytter deres produktion udenlands, hvor der ikke 
er de samme skrappe miljøkrav som herhjemme. Hvis det sker, mister Danmark indtægter 
og bidrager samtidig til at øge miljøbelastningen andre steder.
  
Rimelig retspolitik
Borgerne skal beskyttes - loven skal overholdes
CD har altid stået for en markant retspolitik, vi betegner som ret og rimelighed i centrum, 
hvor hensynet til samfundet og til offeret prioriteres meget højt. Et retssamfund skal sætte 
grænser og beskytte sine borgere. Det er noget blandt andet lovgivningen skal medvirke 
til. Desuden er det meget vigtigt at sikre den nødvendige kapacitet inden for politi, 
domstole og fængselsvæsen. Samfundet skal nemlig med en høj grad af sikkerhed og 
inden for en kort tidshorisont kunne opdage, opklare og sætte ind reed sanktioner ved 
brud på landets love.

Det kan til hver en tid tages op, om en lov er god eller ej, og om en straf er passende eller 
ej. Men så længe en lov er i kraft, skal den holdes. Retsbevidstheden undergraves, hvis 
det opleves, at nogen gang på gang slipper godt fra ikke at overholde landets love - eller 
hvis domstole og straffesystem har lange ventetider.

Reaktionen på kriminalitet skal være kontant. Hvad enten kriminalitet begås af en 
teenager, en garvet kriminel eller en førstegangskriminel, skal der komme en hurtig og 
mærkbar reaktion, der står i rimeligt forhold til lovovertrædelsen.

En konsekvent straf kan dog aldrig stå alene. CD mener, at indsatsen imod kriminalitet og 
kriminelle i høj grad bør ses i en retspolitisk og socialpolitisk helhed, hvor hensynet til 
befolkningens retsfølelse gennem samfundets konsekvente indgriben og sanktionering af 
kriminalitet samt hensynet til den enkelte kriminelle i form af behandling og 
resocialisering er to ligeværdige elementer, og straffen må derfor suppleres med den 
nødvendige resocialiserende indsats i forhold til den enkelte kriminelle.

Skærpede straffe
for sædeligheds- og voldsforbrydelser
Antallet af anmeldte voldsforbrydelser er igen begyndt at stige efter at være faldet frem 
til 1998. Samtidigt viser det sig, at volden er blevet grovere. Det er bekymrende, og 
voldsforbrydelser skal derfor straffes på en måde, så samfundet klart signalerer, at vold 
ikke accepteres. Ingen skal finde sig i, at enkelte gør hverdagen utryg for de mange.

I praksis bruger domstolene ofte kun den nederste del af strafferammerne. Selv i grove 
voldssager, hvor offeret har fået alvorlige og måske varige men. Derfor hjælper det ikke 
at sætte strafferammen yderligere op. CD foreslår derfor, at man i stedet hæver 
mindstestraffen i sager om seksuelle overgreb og i sager om grov vold - også på børn. 
Også i forhold til forbrydere, som gentagne gange begår vold, skal reaktionen være meget 
mere konsekvent.

Straffen skal i videst mulige omfang være forebyggende for at undgå gentagen 
kriminalitet. Men det modvirkes af de lange ventetider ved domstolene og pladsmangelen 
i fængsler og arresthuse. Derfor må man løse det problem ved at bringe kapaciteten i 
overensstemmelse med behovet.

Anonyme vidner og civile agenter 
Den organiserede kriminalitet og bandekriminaliteten er blevet meget udbredt og er ofte 
planlagt i samarbejde med internationale bander. Derfor ser CD gerne, at politi og 
domstole får bedre redskaber til at opklare denne form for kriminalitet.

Det er en helt nødvendig borgerpligt at vidne i retten, og i almindelighed er der ingen fare 
forbundet med det. I specielle sager som bandekriminalitet kan det dog forholde sig 
anderledes. Alt for ofte nægter vidner at afgive forklaring i disse sager af frygt for hævn 
fra den tiltalte eller dennes såkaldte venner. Derfor ønsker CD, det bliver tilladt at bruge 
anonyme vidner, så den tiltalte eller andre ikke får at vide, hvem vidnet er.

Endvidere skal politiet efter CD's mening have bedre muligheder for at skaffe 
informationer fra de kriminelle miljøer ved anvendelse af civile agenter.

Både anonyme vidner og civile agenter skal selvfølgelig bruges under fuld 
domstolskontrol, blandt andet for at sikre mod enhver tvivl om bevisers gyldighed.

Anvendelse af varetægtsfængsling
Det må ikke ske, at en person, der eksempelvis har begået grov voldskriminalitet, sættes 
på fri fod kort tid efter forbrydelsen. Derfor bør domstolene kunne varetægtsfængsle i 
større omfang end i dag.

Danmark er blevet kritiseret for at anvende isolationsfængsling i for vidt omfang og 
reglerne for anvendelse af denne form for fængsling er da også blevet skærpet for ganske 
nyligt. Isolation er imidlertid stadigvæk et alvorligt indgreb over for et menneske. Det 
kan få alvorlige konsekvenser både fysisk og psykisk. CD er derfor indstillet på, at man 
fortsat undersøger mulighederne for alternativer til isolationsfængsling med henblik på at 
begrænse denne form for fængsling mest muligt. Men uden at forringe politiets 
efterforskning.

Moderne fængsler
Fængslerne har ikke alene et kapacitetsproblem. De trænger i høj grad til modernisering, 
så flugt bliver vanskeligere, og indsmugling af narko, våben, mobiltelefoner og så videre 
gøres umulig. Endvidere skal fængslerne i højere grad indrettes, så der bedre kan tages 
hensyn til fangernes sammensætning. Disse ting er der taget hul på ved en økonomisk 
flerårsaftale for fængslerne fra 1998.

Det er dog ikke alene de fysiske rammer i fængslerne, som bør moderniseres. Straf og 
behandling bør i langt højere grad kombineres, og CD ønsker at understøtte 
bestræbelserne for at skabe det såkaldt interaktive fængsel, som eksempelvis kendes fra 
Bergen, Norge. Herved udnyttes moderne fysiske rammer og teknologi med nogle 
behandlingsformer, som har til formål at påvirke de indsatte socialt. Introduktion af det 
interaktive fængsel stiller store krav til fængselspersonalets faglige kunnen, og CD er 
derfor indstillet til at medvirke til at de økonomiske forudsætninger for videreuddannelse 
med videre er til stede.

Særligt sanktionssystem over for unge kriminelle
CD ønsker ikke at ændre ved den kriminelle lavalder på 15 år. Men samfundet skal 
reagere over for kriminalitet begået af børn. Undersøgelser viser, at færre unge begår 
kriminalitet. Men det bør dog ikke få nogen til at hvile på laurbærrene. For 
undersøgelserne viser samtidigt, at 15 procent af børn og unge lever i yderkanten af de
almindelige fællesskaber, og de kan ikke finde eller følge med i de oplevelser, 
udfordringer og det tempo, som andre unge lever med, og at der er cirka fem procent, 
som er egentligt truede og marginaliserede med stor risiko for kriminel adfærd og tidligt 
misbrug til følge.

Trods en massiv kriminalpræventiv indsats, som jo også har haft en betydelig positiv 
effekt, må det imidlertid desværre erkendes, at det alligevel nogle gange går helt galt, og 
at unge kommer ud i endog alvorlig kriminalitet, bliver varetægtsfængslet og senere 
idømt, frihedsstraf. CD mener, at det også i forhold til disse unge lovovertrædere er 
nødvendigt, at samfundet reagerer prompte og med konsekvens.

Det er imidlertid også meget vigtigt, at sanktionen nøje afpasses deri unges alder, indsigt 
og vilkår, og CD mener, at der kan være behov for, at der på sigt etableres et særligt 
sanktionssystem i forhold til denne gruppe. Et sanktionssystem, eller en dansk model om 
man vil, hvori indgår væsentlige socialpædagogiske elementer. Ikke et system, som er 
præget af såkaldt pizzapædagogik og vilkårlighed eller som alene påkalder overbærenhed 
eller hån fra den unges side, men derimod et system, som i respekt for
den unge er præget af konsekvens og handling.
CD forestiller sig et system, hvor afsoning foregår i egnet hjem, behandlingshjem eller, 
når det er påkrævet, i særligt sikrede institutioner. Denne sammenhæng skal danne 
rammen for en behandling, der forebygger misbrug, motiverer den unge til målrettet at 
samarbejde om uddannelse, fremtidig arbejdsmarkedstilknytning og boligsituation, samt 
etablere de nødvendige netværk, så vedkommende unge fastholdes i en positiv udvikling 
efter endt afsoning.

Hvis barnet ikke oplever en prompte reaktion fra omverdenen, opstår risikoen for en 
begyndende kriminel løbebane. Men det er jo ikke alene en samfundsopgave, for først og 
fremmest har alle forældre et ansvar. Skole, sociale myndigheder og politi har dog 
stadigvæk en meget vigtig opgave at løse i fællesskab i form af det kriminalpræventiv 
arbejde, som fortsat skal styrkes
og udvikles.
  
Trafik er en livsnerve
En velfungerende trafik er en af livsnerverne i samfundet. Nogle taler om trafik som 
noget skadeligt eller generende. Men det modsatte er tilfældet. Det siger sig selv, at en 
begrænset og dårligt fungerende trafik er udtryk for stilstand eller tilbagegang. Et 
samfund i aktivitet og fremgang kræver højtudviklet trafik og anden kommunikation.

CD har formuleret 3 grundregler for god trafik: 1. Sikkerhed, 2. Fremkommelighed og 3. 
Valgfrihed.

Sikkerhed
Det første bud er klart: Sikkerhed. Liv og lemmers bevarelse står som det vigtigste krav. 
Heldigvis er antallet af ulykker og dødsofre bragt
  
betydeligt ned i de seneste år samtidig med, at trafikken er betydeligt forøget. Det gode, 
men endnu ikke tilstrækkeligt gode resultat er en følge af oplysning, af bedre veje og af 
forbedret teknik samt - ikke mindst - af ændrede færdselsregler. Sidstnævnte er blevet 
strammet gang på gang med gunstigt resultat. Vi er også kommet langt med at adskille de 
bløde og de hårde trafikformer. Et eksempel er udbygningen af cykelstierne og 
motorvejene. CD ønsker farten på motorveje sat op til 120 - helst 130 - kilometer i timen, 
fordi motorveje er de sikreste, når det gælder bilkørsel.

Fremkommelighed
Trafik haster! Bortset fra når man er ude at spadsere, jogge og i øvrigt har god tid, skal 
trafik afvikles hurtigt - nemlig når det gælder transport af mennesker eller varer. Man 
begiver sig ikke hjemmefra for at være undervejs, men for at nå frem.
Tid er penge. Jo mindre tid vi
bruger på transporten, desto mere tid har vi til andre gøremål, og desto billigere bliver 
varerne.
Derfor skal vejene være i bedst mulig stand, biler, tog osv. være af højst mulig kvalitet, 
uddannelserne skal være grundige, og færdselsreglerne skal respekteres. Alt dette giver 
en glidende, hurtigt afviklet trafik.

Valgfrihed
Den, der skal have nogen eller noget transporteret, skal have det friest mulige valg 
mellem de forskellige trafikformer. Det vil altid komme an på, hvor mange/ hvor meget 
der skal transporteres, hvor lang afstand der er, hvor meget det haster, hvilken pris det 
kan bære, hvordan vejret er og mange andre forhold.

Offentlig og privat trafik
Om man vil køre, gå eller cykle, eller man vil bruge den kollektive
- offentligt arrangerede - trafik, må være den enkeltes afgørelse alt efter lyst og 
omstændigheder. Den kollektive trafik er af stor vigtighed og skal prioriteres højt, både 
hvad angår sikkerhed, præcision, service, bekvemmelighed og pris. CD har aldrig stemt 
imod en investering i den kollektive trafik.

Gode vilkår for den individuelle trafik står ikke i modsætning hertil. De to 
grundtransportformer skal tværtimod supplere hinanden.

Bilen er et uundværligt arbejdsredskab og nærmest uovertruffen på grund af sin evne til 
at bringe mennesker og/eller varer fra dør til dør. Det kan kollektiv trafik næsten aldrig 
klare. Bor man for eksempel uden for en storby, hvor man har sit arbejde, så skal man 
først fra hjem til bus eller tog, dernæst fra ankomststationen til sit arbejde. Det er
altså enten et befordringsmiddel
- bilen - eller tre hver vej. Dette er den kollektive trafiks dilemma.

Når man som dansker først har betalt sin bil med en tredobbelt pris, skal man selvsagt frit 
kunne bruge den. CD er imod bompenge eller road-pricing. Det hindrer bilens frie 
færden, og samtidig vil det lægge bykernerne øde til skade for butikshandel samt for 
kultur-, underholdnings- og restaurationsliv. Derfor skal der hellere skaffes de 
nødvendige parkeringshuse og -kældre.
Bilejerne erlægger til statskassen cirka 40 milliarder kroner i diverse afgifter. Det er cirka 
tre gange så meget, som de koster for samfundet. Derfor må der under ingen 
omstændigheder lægges nye skatter og afgifter på bilismen uden fuld kompensation.

Investeringer
Der er aldrig investeret så mange penge i kollektiv trafik som netop i disse år. Nye S-tog 
til alle linier, Metro i København, indkøb af et stort antal nye lokomotiver til regional- og 
fjerntog samt en mængde sporudvidelser rundt om i landet. Det er, som det skal være. 
Når mennesker alligevel i massevis af tilfælde foretrækker bilen, skyldes det folks 
legitime ønsker og bilens indlysende fordele.

De faste forbindelser over Storebælt, Øresund og måske Femer Bælt har haft CD som 
klart varmeste fortaler. En fast forbindelse som bro eller tunnel bør anlægges overalt, 
hvor teknikken gør det muligt, økonomien kan bære det og miljøet tilgodeses.

Man kan diskutere, hvorfor det skal koste noget at køre over de store, faste forbindelser, 
når vi ikke betaler for at køre på vejene i øvrigt. En bro er jo bare et stykke motorvej lagt 
på piller, fordi man ikke kan lægge den på vandet! Der kan udmærket
argumenteres for,
at det burde være gratis. Men nu er aftalen og loven engang lavet, som den er, og uden 
brugerbetaling ville der ikke være opnået flertal. En aftale skal holdes. Desuden ville en 
ændring medføre, at der skulle væltes mere end 50 milliarder kroner over på skatterne. Så 
ingen skal ærgre sig - lad os hellere glæde os over de betydelige fremskridt for 
fremkommelighed og valgfrihed.

Storebæltsbroens succes bør dog komme bilisterne til gode. I takt med stigningen i 
trafikken udover det forventede bør taksterne nedsættes så tilbagebetalingsperioden for 
bildelen forbliver uændret.

De store faste forbindelsers opførelse samt den enorme udvidelse af Københavns 
Lufthavn har deres store andel i den investeringslyst og økonomiske fremgang, der har 
præget det danske samfund i de seneste år.

Fremtiden
Der er intet, der tyder på, at der ikke også i fremtiden bliver behov for væsentlige 
investeringer både i kollektiv og individuel trafik. Fremsynethed og vovemod bør præge 
vores investeringsstrategi. Investeringer foretages ikke kun for den nære fremtid, men 
skal holde i mange år. Derfor skal investeringer i trafikanlæg udformes dels til at klare 
trafikken i mange år og ikke kun det aktuelle behov, dels så det er muligt senere at 
udbygge kapaciteten, når behovet viser sig.
Mere konkret
ønsker CD snarest iværksat
en udbygning af banestrækningen mellem København og Høje Tåstrup, en udbygning til 
dobbeltspor til Nykøbing Falster, til Holbæk og på den sønderjyske længdebane. 
Endvidere må udbygningen af det automatiske sikkerhedssystem fremskyndes.

CD har med glæde bidraget til aftalen om de fremtidige investeringer i vejnettet. Selv om 
aftalen er et skridt i den rigtige retning, er der dog væsentlige investeringsopgaver, som 
har måttet vente. Det drejer sig om udbygning af Århus-Tirstrup til motorvej, og i 
hovedstadsområdet er det udbygning af ringmotorvej 4, motorvejen ved Roskilde, samt 
bygning af Jyllingemotorvejen og havnetunnelen, som skal aflaste trafikken igennem den 
centrale del af København.

Trafik er en livsnerve. CD mener, vi skal udnytte, at vi er privilegerede med forholdsvis 
korte afstande fra landsdel til landsdel, samt at geografien gør investeringer billigere, end 
hvis vi havde bjerge eller hyppige naturkatastrofer. Lad os give os selv det bedste.
  
Moderne tandbrug
og bæredygtighed
Landbruget
- et vigtigt erhverv
Dansk landbrug er et af de væsentligste erhverv i dansk økonomi, selv om langt færre 
beskæftiger sig med landbrug i dag end tidligere. Alligevel har landbrugets produktion og 
dermed også eksport været stadig stigende. 12000 udgjorde den samlede 
landbrugseksport godt 50 milliarder kroner.

Krav og vilkår
Det er vigtigt, at landbruget har gode økonomiske og produktionsmæssige forhold for at 
kunne tiltrække dygtige unge landmænd også i fremtiden. Et moderne landbrug er et 
bæredygtigt landbrug. Det er i forbrugernes interesse at blive forsynet med sunde 
fødevarer af højeste kvalitet, og det er i alles interesse, at dansk landbrug kan blive ved 
med at tjene et stort bidrag hjem til samfundsøkonomien.

Samfundet skal vise forståelse for landbrugets vilkår. Men landbruget må på sin side leve 
op til både miljøkrav og krav til den måde, dyrene behandles på. Befolkningen stiller 
stadig større krav til kvaliteten af de fødevarer, landbruget fremstiller, og hertil hører 
også ønsket om ordentlig dyrevelfærd. Begge dele koster naturligvis penge, og derfor må 
forbrugerne være villige til også at betale det ekstra, som det koster.

Strukturen
CD har været med til at lempe reglerne for sammenlægning og samdrift af 
landbrugsejendomme. Endvidere har CD arbejdet for, at de landbrugsbygninger, der i dag 
står
tomme hen, kan anvendes til andet end sædvanlig landbrugsdrift. Muligheden for at 
kunne etablere mindre virksomheder i landbrugets bygninger er et stort fremskridt. Men 
det må ikke føre til en udhuling af planlovens opdeling af landet i landzoner og byzoner. 
CD har støttet, at landbrug kan etableres i aktieselskabsform. Betingelsen er selvfølgelig, 
at almindelige krav for at drive landbrug opfyldes.

Miljøet
Landbrugsarealet dækker cirka to tredjedel af Danmark, og landbruget har derfor en 
særlig forpligtelse til at opfylde samfundets krav til forvaltningen af natur og miljø - og 
en særlig forpligtelse i bestræbelserne på at sikre rent grundvand også for kommende 
generationer. Landbruget har gjort meget for at leve op til de miljømålsætninger, som 
samfundet har bestemt. Men det tager tid, før man kan måle en forbedring af kvaliteten af 
grundvand og vandløb som følge af ændret brug af pesticider og kunstgødning. Derfor 
skal man efter CD's mening være tilbageholdende med at pålægge landbruget flere krav 
om reduktion i brugen af sprøjtemidler og gødning, før der foreligger et videnskabeligt 
bevis for indgrebenes nødvendighed og en vurdering af den indsats, der allerede er sket.

Gennem forskning, rådgivning og tilskud skal landbruget støttes i bestræbelserne på at 
tilrettelægge produktionen, så den belaster miljøet mindst muligt. Det er vigtigt, at 
landmænd har gode muligheder for at omlægge til økologisk landbrug,
hvis de ønsker det. Men det skal naturligvis vurderes ud fra både miljømæssige, sociale 
og økonomiske forhold.

Rene fødevarer
Det er kun godt 10 procent af indkomsten, der bruges til køb af fødevarer. Således tyder 
meget på, at danskerne prioriterer kvantitet fremfor kvalitet, når fødevarer lægges i 
indkøbskurven. Og det er lidt af et paradoks, når man tager i betragtning, at vi samtidig 
kræver bedre dyrevelfærd, sundere fødevarer og større hensyntagen til miljøet. Det koster 
alt sammen, og det må forbrugerne være med til at betale.

Der stilles allerede i dag store miljøkrav til ejendomme med husdyrproduktion. 
Yderligere omstilling tager tid, og i den proces skal det sikres, at landbruget kan følge 
med. CD støtter det fuldstændige stop for vækstfremmere i dansk landbrug, men det er 
samtidig ligeså vigtigt at få andre lande til at forstå, at det er nødvendigt kun at anvende 
antibiotika til sygdomsbekæmpelse.

CD mener, at en væsentlig forudsætning for forbrugernes tillid til fødevarerne er, at 
fødevarekontrollen er effektiv og troværdig, og at der sanktioneres konsekvent ved 
overtrædelse af reglerne. Der skal være en ensartet kontrol over hele landet.
Levnedsmiddelkontrollens effektivitet må ikke være så forskellig fra region til region, at 
nogle landmænd kan tjene på dårlig kontrol.

Af hensyn til såvel danske forbrugere som landbrugets eksportmulig-
  
heder er det væsentligt, at danske landbrugsvarer til enhver tid har ry for at være sunde og 
produceret uden skadelige tilsætningsstoffer.

Skatter og afgifter
Da landbrugets indtægter er meget svingende fra år til år, mener CD, at landbruget skal 
have mulighed for at udjævne betalingen af skat over flere år. Det vil give landbruget en 
større mulighed for langsigtet planlægning af såvel drift som investeringer. Udjævningen 
kan ske ved at hensætte noget af indkomsten til senere beskatning eller ved at anvende en 
gennemsnitlig indkomst for de seneste år som grundlag for skattebetalingen.

CD er skeptisk over for grønne afgifter med mindre afgifterne indrettes, så de ændrer 
adfærden. Grønne afgifter er ingen tilstrækkelig garanti mod skader på miljøet.. Hvis et 
stof er farligt, skal det forbydes. Vi vil ikke acceptere anvendelse af farlige stoffer i 
landbrugsproduktionen.
Administrative byrder
Som andre erhverv afkræves landbruget oplysninger om en masse forhold. Det kan 
efterhånden være vanskeligt for den enkelte landmand at udfylde skemaer og blanketter 
uden bistand fra revisor eller landbrugskonsulent. CD arbejder for, at det administrative 
bøvl mindskes - også inden for landbruget. Myndighederne skal være medspiller - ikke 
modspiller.

EU
Siden det indre marked blev en realitet er der teknologisk, vidensmæssigt og politisk: sket 
ganske meget. Landbrugspolitikken har altid spillet en stor rolle, men et emne som
førevaresikkerhed har vundet indpas og CD vil arbejde for, at EU skal prioriterer 
fødevaresikkerhedsområdet højt. Fødevaresikkerhed har vundet indpas, og CD vil arbejde 
for, at EU prioriterer netop fødevaresikkerheden højt. Fødevareindustrien og landbrugene 
er to sider af samme sag, og det er derfor nødvendigt med fælles regler på begge områder 
i hele EU. For at sikre, at forbrugerne i alle medlemslande får fødevarer af høj kvalitet og 
beskyttes mod dårlige, mindre sunde eller direkte usunde produkter. Gensplejsning, 
funktionelle fødevarer og mærkning er også emner, der varetages bedst i international 
enighed.
  

Grøn fornuft og miljømæssigt købmandsskab

Nuancering og prioritering i miljø politikken er vigtig, hvis accept og forståelse skal 
sikres. CD er på vagt over for hysteri og ideologisk religiøsitet, der gør alt lige giftigt og 
farligt uden saglig proportionssans og prioritering. CD ønsker et rent miljø, regler der 
sikrer beskyttelse af naturen samt ordentlige og sunde fødevarer, der fremstilles med 
rimelige produktionsmetoder. Alle har et ansvar for miljøet. Kun ved at optræde 
miljøbevidst i hverdagen, kan målet nås. Vi skal passe på drikkevandet, og som 
forbrugere være mere bevidste, når vi vælger varer i butikkerne. Kræver vi det bedste, 
men vælger det billigste, når vi ingen resultater. Og vi skal vende os til, at man i 
fremtiden ikke har betalt for en vare førend man har også betalt for dens bortskaffelse. 
Alene i 2000 producerede vi i Danmark mere end 13 millioner tons affald.

De verdensomspændende og grænseoverskridende miljøproblemer skal løses gennem 
internationalt samarbejde. Det er dårligt miljømæssigt købmandskab, hvis Danmark 
bruger store summer på små forbedringer herhjemme i stedet for at hjælpe i
andre lande med store miljøproblemer, hvor man kan opnå ti gange så store forbedringer 
for de samme penge.

Det globale miljø.
- en international sag
Uanset hvordan man regulerer - med forbud eller påbud, ved brug af grønne afgifter eller 
andet - så er internationale aftaler helt nødvendige. Kostbare miljøopgaver kan kun løses, 
hvis landene samarbejder. Og kun ved at pålægge alle de samme byrder og pligter er 
virksomhederne i stand til at producere og konkurrere på lige fod. En af fordelene ved 
samarbejdet i EU er netop, at alle lande skal overholde miljøreglerne.

Hvis Danmark opsætter for skrappe regler eller for høje afgifter i forhold til andre lande, 
risikerer vi både at forringe dansk økonomi, lukke danske virksomheder og skade det 
globale miljø. Det vil ske, hvis produktionen blot flyttes til lande, hvor miljøkravene ikke 
er så strenge. Bæredygtighed skal vurderes ud fra både miljømæssige, sociale og 
økonomiske forhold.

Viden og sund fornuft skal råde
Der er fortsat brug for at have en miljøforskning på højt niveau. I de politiske løsninger 
gælder det om at anvende viden og sund fornuft i et godt miljømæssigt købmandskab. En 
stærk dansk miljøbevidsthed kan være med til at lægge pres på den internationale indsats 
og være en fordel for danske virksomheder, som kan bruge det grønne image i sin 
markedsføring over for udlandet. Man må blot ikke gå for vidt, så det ødelægger danske 
virksomheder og arbejdspladser.

Politiske styringsinstrumenter
Visse aktiviteter, kemikalier og produkter viser sig med mellemrum at være så farlige i 
brug, at der kun er et at gøre - at forbyde dem. Derfor må der løbende forskes og udføres 
kontrolvirksomhed. Generelt foretrækker CD at bruge guleroden frem for pisken, når 
miljøadfærden i samfundet skal reguleres. Udsigt til belønning virker bedre end trusler 
om straf.

CD er ikke tilhænger af grønne afgifter, hvis de kun har til formål at skaffe penge til 
statskassen. CD ønsker heller ikke at gå videre med grønne skatteomlægninger, hvor en 
stor del af indkomstskatten erstattes af skatter på miljøet. De vender ofte den tunge ende 
nedad, og det er ikke den vej, CD ønsker, at skattesystemet skal gå. Derfor mener CD, at 
miljøafgifter kun kan bruges i et begrænset omfang over for borgerne for at spare på for 
eksempel vand og el og mindske forureningen.

Bilen og miljøet
Bilen er på urimelig måde blevet gjort til synder i miljødebatten. Uden privat transport til 
en rimelig pris bryder arbejdsmarkedet og velfærdssamfundet sammen, og så bliver der 
for alvor mangel på penge til at forbedre miljøet. En fejlagtig dansk afgiftsstruktur, der 
tager mere hensyn til afgifterne end miljøet, hindrer anskaffelsen af miljørigtige biler. 
Udviklingen vil om 1020 år sikre, at vi ikke længere anvender benzin- og dieselbiler, 
fordi der til den tid produceres reelle alternativer uden miljøbelastning. Den mulighed må 
ikke hindres af en fejlagtig afgiftspolitik.
Af al persontransport foregår 75 procent med bil og knapt 14 procent med kollektiv 
transport. Resten foregår enten til fods eller på cykel. For CD har det aldrig været et 
spørgsmål om enten det ene eller det andet. Det er vigtigt med en velfungerende kollektiv 
trafik. Der skal være gode muligheder for parkering af såvel cykel som bil i tilknytning til 
den kollektive trafik. Langt de fleste har ikke mulighed for at løse deres ærinder på anden 
måde end med bil. CD bidrager ikke til, at det bliver dyrere at køre i bil i Danmark. En 
omlægning af afgifter kan komme på tale, hvis det dermed sikres, at Danmark får flere 
miljørigtige biler.

Selv om CD ikke er tilhænger af flere udgifter til bilejerne, er CD tilfreds med det årlige 
miljøbidrag, bilejerne skal betale sammen med ansvarsforsikringen. Det stemmer nemlig 
godt overens med CD's holdning til miljøvenlig adfærd, da de skrotningsmodne biler ikke 
skal ende som bilvrag rundt omkring i det ganske landskab, men derimod hos en 
ophugger, der sikrer en miljørigtig aftapning og afmontering af skadelige væsker og 
komponenter med videre. Og det er meningen, at ordningen skal hvile i sig selv. Med 
andre ord er der ikke tale om, at staten har fundet endnu en indtægtskilde. Netop det 
moment var afgørende for, at CD stemte for ordningen med miljøbidraget, som 
finansierer skrotpræmien.

Naturbeskyttelse og planlovgivning
Miljø handler også om, hvordan vi forvalter vores natur og det åbne land. Danmark er et 
af de lande, som meget tidligt fik både en planlov og en naturfredningslov. CD mener, at 
det er nødvendigt med en sådan lovgivning for at sikre et godt miljø for alle borgere; men 
detailstyring ned til den mindste detalje uden reel politisk behandling og prioritering har 
bevirket, at det er gået for vidt. Der findes en lang række eksempler på usmidig 
sagsbehandling og manglende fleksibilitet med det resultat, at mindre samfund og 
erhvervsliv hindres i en fornuftig udvikling.

Indgreb, der hindrer dyrkning og hidtidig anvendelse af arealer, der udlægges til 
naturbeskyttelsesområder, må anstændigvis have bedre regler for erstatning til ejerne af 
disse områder. CD ser gerne en lovgivning om støtte til eksempelvis anden 
dyrkningsform af særligt sårbare naturområder. Men også her er det vigtigt med 
prioritering, nuancering og miljørigtigt købmandsskab, så vi får mest muligt miljø for 
pengene.
  
Kultur og udsyn
  
Dansk kultur er ikke en tilstand, men en stadig tilblivelse i samspil med andre kulturer. 
Den særlige danske identitet er en porøs størrelse, som opstår i et krydsfelt mellem 
kulturelle strømninger mange steder fra, og som er under konstant forandring. CD er ikke 
i tvivl om, at dansk kultur og egenart sagtens kan klare de udfordringer, som 
globaliseringen byder på.

CD mener, at dansk kultur skal vekselvirke med udlandet. Kultur og udsyn hænger 
sammen. Men det er vigtigt, at kulturpolitikken understreger vores egen identitet og 
historie, så vi er bevidste om danskheden. Kulturpolitikken bør baseres på demokratisk 
kulturudvikling og -udveksling, som sætter fokus på fælles værdier fra det lokale til det 
globale. Den skal udvikle respekten for kulturforskelle gennem en levende dialog med de 
nye danskere og resten af verden.

Danskheden har altid hentet inspiration udefra samtidig med, at vi bevarer vores eget 
sprog, en dansk kultur og identitet. For at beskytte dansk kultur og identitet kræver CD, at 
skolerne forstærker indsatsen i de kulturbærende fag som dansk, historie og 
kristendomskundskab. Det er vigtigt at fastholde de fag i skolen, som giver et perspektiv 
og som samtidig understreger, hvad dansk kultur bygger på.

Offentlige midler til kulturlivet
Kulturlivet er en broget mangfoldighed med kunst, museer, teatre, film, musik og meget 
andet. Da kulturministeriet blev oprettet var hensigten at give alle adgang til gode 
kulturoplevelser. CD mener, at det offentlige stadig har en forpligtelse til at yde støtte til 
kulturlivet. Dermed ikke være sagt, at staten skal være alene om at støtte kunst og kultur.

CD ser gerne, at private virksomheder og fonde bidrager, og det skal være attraktivt. For 
eksempel
gennem et skattefradrag for firmaers køb af billedkunst.

Men kultursponsorering vil i sin yderste konsekvens kunne medføre, at kulturen bliver 
udtryk for mainstream og reducerer kunsten til ren underholdning. Der er intet i vejen 
med underholdning, men kunstens egentlige ærinde går tabt. Derfor har det offentlige
den afgørende rolle, og CD vil ikke være med til at spare på kulturen. Et land, der ikke 
prioriterer sine kunstnere og kunst højt nok, bliver et fattigt land. Et umenneskeligt land. 
Mennesket har ånd, og ånd er kunst og kultur. Uden støtte vil store værdier gå tabt, og der 
vil ikke komme meget nyt til.

Statens Kunstfonds virke er at være med til fremme dansk skabende kunst. CD støtter 
holdningen om, at kvaliteten i kunsten skal overlades til fagkyndige, så politikernes rolle 
alene er som igangsættere, der inden for rammerne af en finanslov sætter penge ind, der 
hvor de gør mest gavn lige nu. Det er en forældet tankegang, at en kunstners skaberevne 
er betinget af usle vilkår.

CD tror på, at kunstnere skal sikres rimelige arbejdsbetingelser og betaling for det, de 
laver. Derfor stemte CD også for den seneste lovændring om Statens Kunstfond, hvor der 
blandt andet blev åbnet mulighed for, at der hvert år kan uddeles igangsætningsstipendier. 
Men det er ligeledes nødvendigt at støtte områder, der allerede er etableret som 
eksempelvis dansk film. Dansk film er blevet en succeshistorie og en bastion, som vi skal 
forstå at videreudvikle. CD er med i finanslovsaftalen om ekstrabevillingen på 150 
millioner kroner til dansk film.

Bibliotekerne udvider vores horisont
Bogen er stadig central, men den er ikke længere alene om at formidle kultur og 
information. De digitale medier er kommet med som kilder til viden og information, og 
man kan så lidt provokatorisk spørge, om der overhovedet er brug for bibliotekerne i 
dette nye mediebillede.
CD mener, at bibliotekerne er Danmarks hidtil mest omfattende kulturpolitiske indsats. 
Folkebibliotekernes er samfundets garant for den frie adgang til information. Og derfor 
støttede CD den nye bibliotekslov, hvis væsentlige målsætning er, at folkebibliotekerne 
ud over bogligt materiale også giver adgang til Internettet og elektroniske 
informationsbaser samt stiller relevante digitale medier til rådighed for udlån.

Bibliotekerne fungerer som videncentre, kulturcentre og informationscentre. I et 
samfund, hvor informationsstrømmene vokser eksplosivt, er behovet for vejledning til 
information vigtigere end nogensinde. Og den kvalificerede vejledning får man på 
biblioteket. CD mener, at det er fantastisk vigtigt, at den nye bibliotekslov holder fast i 
gratisprincippet.

I dag stiller vi krav om, at informationsteknologien skal forenkle kontakten til vores 
mange forskellige berøringsflader. På arbejdspladser og uddannelsesinstitutioner er 
Internettet en naturlig kilde til viden. For børnene er en cd-rom blevet lige så almindelig 
som en billedbog. Men CD er opmærksom på, at der ikke må udvikle sig til 
informationsmæssige A- og B-hold, da det vil være til fare for vores velfærdssamfund. 
Derfor er folkebibliotekerne en vigtig ressource, da de understøtter den kulturelle 
mangfoldighed og personlige udvikling. Det er også på biblioteket, at vi kan udvide vores 
horisont.

Fællesskab og
foreningsliv
Det er i sig selv en kvalitet at være sammen om at løse en opgave. Det betyder meget at 
være i dialog og samspil med andre og opleve fællesskabet. Derfor er CD varm tilhænger 
af musikskolerne. De giver børn og unge mulighed for at udvikle deres kreative evner 
inden for det musiske, hvilket er godt for deres personlighedsudvikling, og den
øgede selvforståelse kan gøre den enkelte til en bedre medspiller i fællesskabet. CD er 
ikke afvisende over for, at loven ændres, så der bliver krav om, at der skal være en 
musikskole i hver kommune. Musikskolerne er et ganske væsentligt led i den 
kulturpolitiske debat.

CD mener, alle former for idræt er en vigtig del af danskernes kulturelle og sociale liv. 
Idræt af enhver art er et fremragende middel til at styrke den fysiske sundhed. Men 
idrætten er også med til at fylde menneskers liv og samle alle uanset køn, alder, 
uddannelse eller social position.

Idrætten skaber fællesskab og samarbejde og har derfor særlige forpligtelser over for 
grupper som handicappede og arbejdsløse, flygtninge og indvandrere. Hver krone, 
kommunerne giver ud på idræt, er givet godt ud og er med til at forebygge kriminalitet og 
andre problemer. Det store korps af frivillige inden for idræts- og børne- og 
ungdomsarbejdet kan ikke påskønnes nok. Knapt en tredjedel af befolkningen er medlem 
af en idrætsforening, og under halvdelen dyrker idræt, så det er vigtigt at sikre alle 
borgere mulighed for at dyrke idræt på en måde, som svarer til deres evner og interesser. 
CD var med til at afsætte cirka 20 millioner kroner årligt over en treårig forsøgsperiode 
fra år 2000, der skal støtte nytænkning og skabe udvikling i idrætspolitikken.

Idrætten har brug for både bredde og elite. CD støtter meget gerne eliteidrætten. Den 
giver os fremragende underholdning, og den er forbillede og inspiration for den brede 
idræt.

Medierne
CD er med i det gældende medieforlig, der løber til udgangen af år 2004. Fra starten 
meldte CD klart ud, at vi ønskede den ene radiokanal i udbud og den anden til 
dagbladene. Ligesom DR's monopol på tv-området blev historisk med TV2s tilblivelse, 
mener CD, at det er vigtigt med et monopolbrud på radioområdet.

CD er modstander af forbudet mod børnereklamer. Man kan ikke bygge en lydmur eller 
billedmur omkring børnene. Børn og unge skal i stedet
lære at håndtere reklamerne, og det vil være en forflygtigelse af forældrenes ansvar, hvis 
man lovgiver sig fra det.

CD har altid været stærkt optaget af medieområdet med nøgleordene alsidighed, fairness 
og saglighed. Den digitale medieverden styrker behovet for public servicestationerne, da 
danskproducerede programmer, herunder om dansk musik og litteratur er nødvendige for 
også at styrke vores kultur og sprog. Derfor er CD interesseret i bevarelse af public 
servicestationerne. Men vi er opmærksom på, at kvalitet koster penge, og det kan ikke 
afvises, at det på et tidspunkt er nødvendigt at blande licens- og reklamefinansiering.

Sundhed og sygdom

Danmark
skal igen i front
Det danske sundhedsvæsen og dets funktion optager mange danskere. Det er især 
problemer med ventelister og mangel på sammenhæng i behandlingen, der kritiseres. Det 
er CD's opfattelse, at løsningen på problemet blandt andet er at ændre strukturerne på 
området og at tilføre området flere midler.

På sygehusområdet skal det frie sygehusvalg styrkes. Patienterne skal ikke alene vide, 
hvornår de kan komme til og hvor, men også kunne få oplysning om kvaliteten af den 
behandling, de skal have udført.

Lægernes rolle skal ændres, så
patienten bliver inddraget i et
samarbejde om sygdoms
forløbet og behandlingens tilrettelæggelse.
Patienten skal
under hele forløbet have den information, der er nødvendig for at forstå og tage stilling til 
behandlingstilbuddet.

Økonomien
Trods stram økonomisk styring er det ikke lykkedes at få løst problemerne med for lange 
ventelister og for dårlig behandling. Vi får for lidt ud af pengene med den struktur, 
sundhedsvæsenet har i dag. Det skal der ændres ved. Samtidig er det en kendsgerning, at 
Danmarks ressourceforbrug på sundhedsområdet er lavt, når vi sammenligner os med 
andre europæiske lande.

Så langt det overhovedet lader sig gøre, skal forbedringerne komme fra strukturændringer 
og effektiviseringer, hvor også lægernes dagarbejdstid koordineres bedre. Det er 
imidlertid ikke nok. Sundhedsområdet skal også tilføres flere penge. Det er nødvendigt 
for at kunne investere i forebyggelse og for fortsat at kunne tilbyde stadig flere og dyrere 
behandlingsformer, bedre udstyr og flere nye effektive lægemidler.

CD er overbevist om, at danskerne gerne vil betale, hvad et velfungerende 
sundhedsvæsen koster. Men vi må kunne være sikre på, at pengene anvendes, så vi opnår 
de ønskede resultater. Det sker alt for ofte, at midler, der er bevilget til for eksempel 
nedbringelse af ventelister på sygehusene, bliver brugt til andre opgaver, der ligger uden 
for sundhedsområdet.

Ændret: struktur
En væsentlig årsag til de mange problemer i sundhedsvæsenet er en aldeles forældet 
administrativ struktur. På sygehusområdet har amterne som driftherrer spillet fallit og er
nu en byrde og stopklods for en udvikling i den retning, CD ønsker.

Med landets opdeling i amter ligger specialerne ganske enkelt for tæt. Patientunderlaget 
er for lille til, at sygehusene opnår fornøden rutine i at behandle komplicerede eller 
sjældne sygdomme. Øvelse gør mester, og jo mere erfaren en læge bliver, desto færre 
ubehagelige og dyre komplikationer støder der til.

CD ønsker, at staten påtager sig ansvaret for den overordnede sygehusplanlægning, og at 
landet deles op i sygehusregioner omkring universitetshospitalerne. Det vil muliggøre en 
bedre fordeling af specialer og give en bedre udnyttelse af økonomi, udstyr og personale. 
Samtidig vil man kunne øge interessen for behandlingen af de almindelige 
folkesygdomme, som udgør 90 procent af arbejdet på et hospital. Resultatet bliver bedre 
kvalitet og kortere ventelister. De små sygehuse har stadig en rolle at spille som lokale 
sundheds- og behandlingscentre, hvor man tager sig af planlagte kirurgiske opgaver, 
efterbehandling, genoptræning og forebyggelse.

Særligt for sindslidende gælder, at det ofte er umuligt at udskrive færdigbehandlede 
patienter, fordi mange kommuners sociale opfølgning er alt for dårlig. Det er helt 
uacceptabelt, og det gør det sværere at nedbringe ventelisterne på det psykiatriske 
område. Når kommunerne er for små til hver for sig at løse opgaverne, må de løses på et 
mere overordnet plan.

Kvalitetsmærkning
Ved køb af selv de mindste ting i dagligdagen er forbrugeren berettiget til en 
varedeklaration med informationer. Når vi overlader krop og helbred til et sygehus for at 
få en behandling, er der derimod ingen adgang til oplysninger om kvaliteten eller en 
egentlig forbrugervejledning.

CD mener, dette bør ændres, så hvert sygehus og dets afdelinger evalueres ved hjælp af et 
åbent landsdækkende system til måling af kvalitet. Som forbrugere af sygehusenes 
ydelser skal patienterne kunne få oplysninger om både gode og dårlige resultater i et 
offentligt tilgængeligt kvalitetsindeks. Det skaber konkurrence mellem sygehusene og 
giver patienterne et reelt redskab til brug for det frie sygehusvalg.

Folkesundhed
Undersøgelser viser, at danskernes middellevetid er sakket kraftigt bagud. Vi er nu ved at 
blive overhalet af de mere velstillede Ulande. Det er utilfredsstillende. Af den grund har 
CD medvirket til at få sat gang i en række forsknings- og uddannelsesinitiativer inden for 
folkesundhedsvidenskab.
Sammenhængen mellem sundhed og forventet levetid har været kendt længe, men hidtil 
har vi ikke gjort nok ved det.

Social tryghed, gode fødevarer, rent drikkevand, rimelige arbejdsforhold og et højt 
uddannelses- og oplysningsniveau er eksempler på samfundsforhold, der har stor 
betydning for vores sundhed. Omvendt har befolkningens sundhed afgørende betydning 
for et velfungerende arbejdsmarked og samfundet i det hele taget. Jo flere sunde 
mennesker, jo bedre folkesundhed, jo færre udgifter til sygdom.

CD ønsker, der bliver opbygget et stærkt videnscenter for forebyggelse. Forskning, 
uddannelse og kompetence bør samles i et tværfagligt center, så Danmark igen kan
opnå en international position i den moderne forebyggelsespolitik. Forebyggelse er den 
eneste effektive vej til at slippe for en lang række ulykker og alvorlige, ofte dødelige 
sygdomme og til samtidig at frigøre ressourcer til andre formål.

Sundhedscentre
CD ser gerne sundhedscentre,
der kendes fra de andre skandinaviske lande, indført i Danmark. Her kan lokalsamfundets 
forskellige typer af sundhedspersonale have til huse under samme tag. De oprettes i 
sagnarbejde mellem social- og sundhedssektoren.

Sundhedscentret med fælles udstyr fungerer som et samlingssted, hvor man henvender 
sig for at få behandling, vejledning, genoptræning og så videre. De praktiserende læger 
har deres konsultation her, og man vil kunne finde speciallæger, tandlæger, 
sundhedspleje, hjemmesygepleje, fysioterapi og måske jordemødre og apotek.

I tyndt befolkede egne kan sundhedscentret være en mellemting mellem et lille sygehus 
og et lægecenter, mens der er i byområder kan være tale om et udvidet lægehus. 
Sundhedscentre vil også kunne danne grundlag for en ny model for samarbejdet mellem 
det etablerede og det alternative.

Offentligt og privat
CD ønsker et velfungerende offentligt sygehusvæsen, men gerne suppleret med private 
sygehuse. For at undgå urimeligt lange ventetider, bør det offentlige i højere grad sikre 
borgerne behandling på privathospitaler i indland som udland.

CD afviser ikke udlicitering på sygehusområdet. Det offentlige skal fortsat have ansvaret, 
men CD er åben over for at indrette sygehussektoren mere rationelt, hvis man på den 
måde kan opnå gevinster i
form af bedre kvalitet og kortere ventelister.

I diskussionen om skat på arbejdsgiverbetalt sygdomsbehandling mener CD, det bør være 
gratis for den ansatte. CD har som det første skridt fået gennemført, at man fremover kan 
blive behandlet for alkoholmisbrug på en anerkendt privat institution for arbejdsgiverens 
regning - uden at den ansatte skal betale skat af det beløb, arbejdsgiveren har betalt.

CD ønsker, at behandlingen af og omsorgen over for svært syge og døende opprioriteres. 
De senere år har vist en god udvikling inden for området. CD støtter oprettelse af flere 
hospiter, hospiceteams og smertelindrende afdelinger - både offentlige og private. CD ser 
gerne, at indlæggelse på et privat hospice betales af det offentlige.
  
  
Familie, børn og arbejde
  
Børnefamilierne
er vidt forskellige
Familierne er så vigtige, fordi det er dem, der er hovedansvarlige for opdragelsen af den 
opvoksende generation og for omsorgen for både børn og den nære familie. Derfor er det 
glædeligt, at meget af det, der bekymrer mange, viser sig at være myter, der ikke holder 
til en nærmere undersøgelse. Kernefamilien for eksempel er ikke spor død, og langt de 
fleste børn bor sammen med begge deres forældre i hele barndommen.

Men der er grund til at være på vagt, når en spørgeskemaundersøgelse fra Institut for 
Folkesundhedsvidenskab fra 1998 viser, at over en fjerdedel af danske børn
og unge mener, de har
det elendigt.
Alligevel er det forkert at se på børnefamilierne som en stor socialt svag gruppe, hvor alle 
har brug for samme omfattende sociale foranstaltninger. Familierne er vidt forskellige og 
har derfor også vidt forskellige behov.

Den vigtigste forpligtelse, velfærdssamfundet har over for alle børnefamilier, er at sørge 
for ordentlige rammevilkår. Det er især det, CD er optaget af, for at gøre det godt for 
mange flere at være barn eller ung i Danmark.

Fleksible pasningsmuligheder
Langt de fleste danskere vil gerne uddanne sig og både gå på arbejde og have børn. Det er 
samtidig i samfundets interesse, fordi arbejdsmarkedet skal fungere og har brug for 
veluddannet og tilstrækkelig arbejdskraft. Derfor er det nødvendigt at tilbyde fleksible 
pasningsmuligheder til en overkommelig
betaling.

Det ændrer ikke ved
familiens helt centrale rolle for børnene. Det
er her, de får grundlæggende omsorg og den kærlighed og tryghed, der gør dem til 
harmoniske og følelsesmæssigt stærke mennesker. Det er forældrene, der fra børnenes 
tidligste år skal sætte rammer og give værdier. Det er forældrenes hovedansvar at give 
børnene de forudsætninger, der er nødvendige for en god skolestart. Men også 
daginstitutionerne har et naturligt medansvar for børnenes udvikling og trivsel i 
førskolealderen. Forældrebestyrelserne i både kommunale ordninger og selvejende 
institutioner sikrer forældrenes indflydelse.

CD mener ikke, det er nok at interessere sig for antallet af pasningspladser. Danmark har 
verdensrekord i børnepasning, når man ser på antallet af institutionspladser og den tid, 
børnene tilbringer der. Derfor må man i mindst lige så høj grad interessere sig for kvalitet 
og indhold i de forskellige tilbud, der gives til børn og deres forældre. Det gælder også 
folkeskolen, som CD ønsker at give en tiltrængt vitaminindsprøjtning med bedre tid og en 
helt anden tilrettelæggelse af skoledagen. Ingen skal stresse sig igennem madpakken, og 
børnene kan bruge eftermiddagstimerne i skolen til aktiviteter med helt andre og mere 
spændende perspektiver end blot pasning i en skolefritidsordning.

Familiepolitik og arbejdsmarkedspolitik
Mange forældre siger, de har svært ved at få tiden til at slå til. Nogle mener faktisk, det er 
det største problem. Men det er hverken
længere ferier, mere orlov eller generelle arbejdstidsforkortelser, der er brug
for. Problemet er efter CD's opfattelse meget mere at få hverdagen til at hænge sammen. 
Stress og manglende tid går nemt ud over alle de små og store ting, der hører til at være 
en familie. Hyggen ved den fælles aftensmad, højtlæsning af den gode historie, legen, 
sagntalen, fælles gøremål og oplevelser.

Folk kan selv gøre meget og prioritere den tid højt, de tilbringer sammen med børnene. 
Men lovgivning og arbejdsmarked skal hjælpe med til, at far og mor kan leve et godt liv 
med både familie og arbejde. CD mener, det er umuligt at holde familie- og 
arbejdsmarkedspolitik adskilt. De to ting kan ikke løsrives fra hinanden, og lovgivningen 
må tage mest muligt hensyn til begge parter.

Der skal naturligvis være gode muligheder for barselsorlov. Børnepasningsorlov efter 
aftale med arbejdsgiveren ønsker CD også bevaret, gerne med mere fleksibilitet. Men 
samtidig ønsker CD at udvikle attraktive alternativer til børnepasningsorloven. 
Forældrene skal have valgmuligheder, og arbejdsmarkedet må gøres så fleksibelt som 
muligt.

Nogle ville foretrække regulært deltidsarbejde i en periode frem for orlov, hvis blot 
vilkårene blev indrettet efter det. CD foreslår for det første mulighed for deltidsbetaling i 
daginstitutionerne. For det andet foreslår CD en dagpengegaranti for den far eller mor, 
der går på deltid i en bestemt periode efter aftale med arbejdsgiveren. Ved at bevare
sin status som
fuldtidsforsikret har
man trygheden ved stadig at
være sikker på fulde dagpenge som minimumsindtægt, hvis man skulle miste sit arbejde. 
Gevinsten ved deltid er mere tid til børn og familie, uden at kontakten med arbejdet går 
tabt.

CD foreslår endvidere en opsparingsmodel for yngre mennesker, for hvem den fremtidige 
pension ikke er det mest påtrængende problem, og som måske endda gerne vil arbejde 
mere end 37 timer om ugen. Inden for et bestemt maksimumsbeløb bør man kunne spare 
op med fradrag og hæve pengene til en lempelig beskatning i en periode med nedsat 
arbejdstid eller orlov.

Med CD's forslag til større fleksibilitet og flere valgmuligheder vil man langt bedre 
kunne planlægge livet som børnefamilie og være mere trygge ved at gå ned i arbejdstid.

Børn skal beskyttes
Lovgivningen skal i enhver henseende beskytte børn. Vi skylder en bedre indsats over for 
de velfærdstruede børn, der er udsat for omsorgssvigt og dårlige levevilkår. Og især for at 
undgå tragiske over
greb, er der
behov for bedre forebyggelse.
I særlige tilfælde kan det være nødvendigt at tvangsfjerne et barn allerede ved fødslen. 
Seksuelt misbrug af, børn, mishandling og vold skal der gribes ind over for så _hurtigt og 
effektivt som overhovedet muligt. Det kræver opmærksomhed fra alle voksne, der omgås 
børn, så man kan skride ind i tide. Hensynet til barnets tarv skal tages dybt alvorligt.

Det gælder også, når forældre skilles og går hver til sit. Det må være de voksne, der har 
pligt til at tale sig til rette, så spørgsmål om forældremyndighed og samvær ikke udvikler 
sig til traumatiske oplevelser for et barn. Barnets principielle ret til begge forældre skal 
respekteres.

En god opvækst i trygge familieomgivelser, god skolegang og uddannelse er den bedste 
garanti for, at folk senere i livet kan klare sig selv og har overskud til også at interessere 
sig for, hvordan det går andre. Det er forudsætningen for at have et velfærdssamfund.
  
En helt ny folkeskole

Folkeskolen - alles skole
Folkeskolen er samfundets tilbud til alle forældre om at få deres børn undervist på et 
fælles kulturgrundlag. Alle må derfor kunne stole på, at begrebet folkeskole er en form 
for varemærke med landsdækkende kvalitetsgaranti, og at undervisningen har samfundets 
blåstempling som indgang til det næste led i uddannelsessystemet.

Da børn jo er vidt forskellige, skal de naturligvis ikke undervises ens. Folkeskolen skal 
derimod sikre alle børn lige muligheder for at udvikle evner og potentiale bedst muligt.

Også skolerne er vidt forskellige. Det kan ikke undgås. Men forskelligheden må ikke 
blive så stor, at eleverne faktisk ikke længere får de lige muligheder, og for aldrene føler 
sig usikre på, hvad de kan forvente af folkeskolen. En vis landsdækkende ensartet hed er 
nødvendig for at kunne tale om en folkeskole. I forbindelse med kvalitetsudvikling af 
folkeskolen mener CD, der er brug for central fastlæggelse af mål og minimumskrav, der 
følges op af evalueringer. Alt sammen skal det være med til at skabe en slags 
varedeklaration, som forældre og elever kan forholde sig til.

Folkeskolen skal først og fremmest give eleverne de grundlæggende kundskaber og 
færdigheder, alle har brug for. Især i de traditionelle skolefag som dansk, matematik, 
historie og fremmedsprog. Informationsteknologien har i folkeskoleloven en helt central 
rolle og skal integreres i alle fag. Oven i det skal eleverne også lære arbejdsmetoder og 
samarbejds- og omgangsformer. De skal kunne løse opgaver selvstændigt eller i 
samarbejde - og kunne begå sig fornuftigt mellem andre mennesker.

Folkeskolen fremstår desværre mange steder nedslidt. Og desværre har internationale 
undersøgelser vist, at den danske folkeskole ikke gør det godt nok på så grundlæggende 
områder som læsning og matematik. Forældrene har hovedansvaret for børnenes 
opdragelse. Men flere og flere opgaver er blevet lagt over på skolen, også pasning i
skolefritidsordningerne. Danmark har i dag faktisk verdensrekord i børnepasning - men 
til gengæld bundrekord i Europa i undervisningstid!

Efter CD's opfattelse trænger folkeskolen som helhed alvorligt til en 
vitaminindsprøjtning. Skolen skal have helt anderledes muligheder for at udfolde sig i 
overensstemmelse med behovene i det moderne samfund.

Det skal være spændende at gå i skole
Skolen har brug for mere tid. Derfor foreslår CD en skole med tilbud dagen igennem. Det 
er ingen naturlov, at skoledagen skal splittes op i lektioner å 45 minutter, eller at skemaet 
skal være det samme hver eneste uge året rundt. Med en omfordeling af 
undervisningstiden og ved at lade lærerteams undervise to eller flere klasser sammen, kan 
undervisningen tilrettelægges langt mere fleksibelt ud fra pædagogiske hensyn.

Det er heller ingen naturlov, at lærerne kan gå hjem, når der ikke er flere timer på 
skemaet. Skolens bygninger og faciliteter skal bruges hele dagen, så undervisning, 
læring, leg og, pauser kan kombineres i nye mønstre uden den stærke opsplitning, der 
skaber mere forvirring end helhed i børnenes hverdag.

Det er umuligt at opfylde alle kravene om forbedringer og mere hensyn til den enkelte, 
hvis man ikke vil give tid til faglig fordybelse og kreativ udfoldelse. Derfor mener CD,
det er oplagt at bruge eftermiddagstimerne til noget, der både er interessant og styrker 
indlæringen
- frem for blot pasning i en skolefritidsordning. Skolen skal være åben som et 
samlingssted, hvor eleverne kan få hjælp til lektierne, gå i en slags læsehjørnet, surfe på 
Internettet eller vælge andre spændende, kreative tilbud.

Det er ikke
bare for sjov
Det er sjovt at kunne noget, men ikke altid sjovt at lære det! Uden for skolen kender alle 
børn til at mase og øve sig for at få lært al: fløjte eller spille yoyo. Der er ingen lette 
genveje til det at lære, og det kræver dygtige begejstrede lærere, når eleverne skal 
motiveres. Det er også vigtigt at engagere forældrene - ikke alene i deres eget barns 
skolegang, men gerne i hele skolens virke.

Der skal stilles krav, som skal opfyldes af alle - arbejdsro i klassen, fremmøde til tiden, 
aflevering af opgaver - og der skal stilles krav i undervisningen, som er tilpasset den 
enkelte elevs behov. Et af undervisningens største problemer har altid været elevernes 
forskellighed. Nogle er såkaldt boglige, andre er det ikke. Derfor skal undervisningen 
tage udstrakt hensyn til den enkelte elev.

De første år
Det er vigtigt at få godt begyndt. I førskolealderen skal der derfor satses mere på at 
forbedre børnenes forudsætninger ved skolestart. Så snart et barn er parat til det, skal 
undervisningen starte i både læsning og matematik - begge fag behøver mere tid. 
Børnehaveklassen må derfor gøres til en obligatorisk indskolingsklasse. I 
børnehaveklassen skal undervisningen hurtigst muligt differentieres, og lærer og 
pædagog må i fællesskab finde ud af, hvor langt den enkelte er i sin udvikling.
CD ser gerne, at lærere og pædagoger samarbejder, men undervisningen i skolens fag er 
en læreropgave, der kræver en læreruddannelse.

De følgende år
Prøver, karakterer og eksamen skal være en naturlig del af skolen. CD mener, eleverne 
har krav på at få deres standpunkter vurderet, og bedømmelse med karakterer bør starte i 
7. klasse.

Eleverne skal tidligt gøres trygge ved småprøver og samtale om de resultater, de opnår, så 
de sammen med forældrene hjælpes til at se, hvor der skal gøres noget ekstra - og senere 
konstatere, at der kommer noget ud af det. Det er med til at ansvarliggøre eleverne over 
for skolearbejdet.

Deling af eleverne i boglig og ikke boglig retning ønsker CD ikke at genindføre. Til 
gengæld er det en betingelse, at undervisningsdifferentieringen fungerer, og at man 
bruger holddeling inden for den enkelte klasse eller på tværs af klassetrin. Formålet er, at 
den enkelte elev når så højt et niveau, som evner og muligheder tillader. Ingen må holdes 
tilbage, og der skal sættes ind med hjælp til
dem, der har vanskeligheder indlæringsmæssigt eller socialt. Det er en betingelse for ro i 
undervisningen, at eleverne får de udfordringer, de har brug.

Meget tyder på, at der ikke gøres nok for problemet ordblindhed. En tidlig indsats kan 
afhjælpe
virkningerne af et læsehandicap, og problemet trænger til at synliggøres.

Har vi råd?
Modernisering af bygninger, indkøb af computere, efteruddannelse af lærere og så videre 
koster mange penge. De midler, der allerede er til rådighed, kan udnyttes bedre. Og der 
kan opnås betydelige besparelser på pasningsordningerne i CD's model. Men CD mener 
ikke, man undgår at investere i folkeskolen, hvis man mener noget alvorligt med at gøre 
den bedre. Topkvalitet i uddannelserne er en betingelse for, at arbejdsmarkedet kan 
fungere, og CD mener, at folkeskolen er det sted i uddannelsessystemet, hvor 
investeringer giver det største afkast.
  
  
  
Fleksibelt
arbejdsmarked
Danmark er et effektivt samfund, og vi dan skære er kendt for at være effektive og 
flittige. I dag er situationen heldigvis, at langt de fleste i den erhvervsaktive alder har et 
arbejde. Alligevel er for mange uden for arbejdsmarkedet, mens andre arbejder alt for 
meget.

Spørgsmålet er, om vi måler effektivitet på den rigtige måde. Det er jo ikke særlig 
effektivt, hvis alt for mange ender på et sidespor, og deres evner ikke udnyttes. Eller at 
mennesker bliver nedslidte i for tidlig en alder til fordel for kortsigtede økonomiske 
gevinster. Det er ikke en værdig måde at behandle mennesker på, og det koster samfundet 
mange penge til offentlig forsørgelse og for eksempel udgifter til medicin og 
hospitalsindlæggelser.

Derfor skal arbejdsmarkedet og samfundet som helhed i højere grat
tage hensyn til den enkeltes arbejdsevne og livssituation. Et fleksibelt arbejdsmarked er 
desuden nødvendigt for at fastholde og udbygge velfærdssamfundet i fremtiden.

Tid til det hele
CD ønsker et arbejdsmarked, der gør det muligt at leve et godt liv med både familie og 
arbejde. Det kan fleksibel tilrettelæggelse af arbejdet medvirke til. Derfor er der 
perspektiv i at udvikle informationsteknologiske hjemmearbejdspladser, så man kan 
arbejde hjemme nogle dage om ugen. Det vil give for eksempel småbørnsforældre 
mulighed for at være mere sammen med deres børn, når de selv kan tilrettelægge 
arbejdsdagen. Desuden vil den tid, man sparer til transport, kunne bruges til familieliv 
eller fritidsaktivitet.

Nedsat arbejdstid og orlovsordninger er andre muligheder, som CD er tilhænger af og 
gerne vil videreudvikle. Den nuværende børnepasningsorlov, synes mange, er for dyr. 
CD har derfor foreslået en særlig opsparingsordning med lempeligere beskatning for 
yngre mennesker, der endnu ikke har pensionen som det mest påtrængende problem. 
Opsparingen skal kunne bruges til supplering af indkomsten ved børnepasningsorlov eller 
til en periode med uddannelse.

Uddannelse er en vigtig forudsætning
Danmark har brug for en højt uddannet arbejdsstyrke, der løbende efteruddanner sig. En 
inspirerende folkeskole er forudsætningen
for, at de unge får appetit på at uddanne sig og læse videre. I dag får lidt under en 
fjerdedel af en ungdomsårgang stadig ikke en kompetencegivende uddannelse. Det er 
spild af ressourcer. Derfor vil CD udvikle folkeskolen, så den både bliver mere 
spændende og mere tidssvarende.

CD er et af partierne bag den ny videre- og efteruddannelsesreform for voksne. Reformen 
sigter primært på at forbedre de kortuddannedes muligheder for at videre- og 
efteruddanne sig. Til gengæld må virksomhederne betale mere til indsatsen for de bedre 
uddannede og til den mere virksomhedsrettede undervisning. Reformen indfører også nye 
brugervenlige diplom- og masteruddannelser, der skal sammensættes af selvstændige, 
kortvarige moduler.

Aktiv Arbejdsmarkedspolitik
CD var med til at indføre den første arbejdsmarkedsreform, der brød med den hidtidige 
mere passive arbejdsmarkedspolitik ved at stille større krav til de ledige sammen med 
bedre tilbud om jobtræning, aktivering og uddannelse. Fuld beskæftigelse for alle er et 
mål, men CD mener ikke, at fuld beskæftigelse kan opnås alene med de nuværende 
midler.

Aktiveringstilbuddene skal forbedres. Der er stadig for mange eksempler på dårlig 
tilrettelæggelse og aktiveringstilbud, som ikke tager hensyn til den lediges egne ønsker, 
erfaringer og kvalifikationer. Derfor ønsker CD dels, at udlicitere flere af
Arbejdsformidlingens opgaver og dels, at de ansatte skal aflønnes efter, hvor mange 
ledige de får i reel beskæftigelse.

Danmark er allerede i dag et højteknologisk samfund, og kravene til mange job er 
stigende. Derfor er det vigtigt med uddannelse og efteruddannelse. Men samfundet skal 
også give muligheder til degn, der ikke kan leve op til de høje uddannelseskrav eller klare 
et fuldtidsjob på almindelige vilkår til normal løn. Derfor har CD kæmpet for de 
ordninger, der er beskrevet nedenfor - jobfradrag, hjemmeservice og servicejob.

Jobfradrag
- en skattelettelse til lavtlønnede
Mange kan ikke sælge deres arbejdskraft til de høje danske mindstelønninger. Derfor 
bliver en masse servicejob i virksomhederne og i hjemmene ikke udført, og mange - ikke 
mindst flygtninge og indvandrere - presses ud i arbejdsløshed. Derfor mener CD, at vi må 
finde en model gennem skattesystemet og overenskomster på arbejdsmarkedet, der gør 
servicen så billig, at både virksomheder, børnefamilier og ældre har råd til at betale den.

CD har foreslået et ekstra fradrag i arbejdsindkomsten. Med et såkaldt jobfradrag skal det 
kunne betale sig at tage et servicejob til 70-80 kroner i timen, fordi den disponible 
indkomst efter skat svarer til en timeløn på 90-100 kroner.

HjemmeService
HjemmeService er blevet en kæmpesucces for de mange, der er kommet i arbejde eller 
har startet egen virksomhed - og for dem, der har fået rengøring og havearbejde udført til 
en overkommelig betaling. CD ønsker at fastholde og også gerne udvide ordningen til 
lettere reparationer og vedligeholdelse af boligen.

Servicejob - til personer over 48 år
CD fik i forbindelse med finanslov 2000 indført servicejob især rettet mod pleje- og 
omsorgssektoren, hvor der mangler hænder til at tage fat. Ideen er at gøre det muligt for 
langtidsledige over 48 år at opnå ordinær beskæftigelse i stedet for bevidstløs opbevaring 
indtil pensionsalderen. Staten yder et tilskud på 100.000 kroner om året til en 
arbejdsgiver, der ansætter en ledig på almindelige løn- og arbejdsvilkår.

Et godt arbejdsmiljø betaler sig
Selv om Danmark har et højt niveau for arbejdsmiljø, er det stadig ikke godt nok. 
Forskningsindsatsen inden for arbejdsmiljøproblemer og forebyggelse, er simpelthen for 
kortsigtet og usystematisk på grund af mange små klatbevillinger. Det skal der ændres på. 
Samtidig skal forskningsresultaterne formidles meget bedre. Der skal opstilles konkrete 
mål for forbedring af arbejdsmiljøet, som skal følges op af evalueringer, og ude på 
arbejdspladserne skal der arbejdes aktivt med forebyggelse af stress og usund levevis.

CD ønsker, at arbejdsmiljøpolitikken så vidt muligt udvikles i samarbejde mellem 
arbejdstagere og arbejdsgivere. Mange arbejdsbetingede lidelser og arbejdsulykker kunne 
forhindres, hvis blot arbejdsmiljøloven blev overholdt. Overtræders loven skal bøderne 
være så store, at man ikke kan betale sig fra et dårligt arbejdsmiljø. Samtidig skal 
reglerne indrettes, så de små virksomheder ikke belemres med unødige administrative og 
økonomiske byrder.

CD tager afstand fra generelle arbejdsmiljøafgifter for virksomhederne. CD foreslår i 
stedet at etablere netværk af små, mellemstore og store virksomheder, som
skal udveksle erfaringer og eksempler på et godt arbejdsmiljø. Til gengæld må 
erhvervslivet vise social ansvarlighed og vilje til at skabe et rummeligt arbejdsmarked 
med plads til dem, der ikke har en fuld arbejdsevne.

Forbud mod aldersdiskrimination
50 år - fyret og færdig. Stadig flere mennesker oplever, at det næsten er umuligt at 
komme tilbage på arbejdsmarkedet på grund af alderen. CD mener, at det er en uværdig 
måde at behandle mennesker på. Der er behov for erfaren arbejdskraft fremover. CD 
støtter derfor et EU-direktiv om forbud mod diskrimination på grund af alder, som inden 
længe bliver en del af dansk
lovgivning.
  
Ældrepolitik i tide
  
Det grå guld
Vi ved, at antallet af ældre over 65 år vil stige betydeligt om 10-20 år, og det har skabt 
frygt for, at der ikke kan blive råd til at bevare efterløn og folkepension. Nogle mener 
derfor, man bør afskaffe efterlønnen for at tvinge de ældre til at blive længere på 
arbejdsmarkedet. Det ønsker CD ikke. Ingen skal tvinges til at blive ved længere, end de 
har kræfter til.

CD vil langt hellere gøre det meget mere attraktivt at blive længere på arbejdsmarkedet. 
Først og fremmest må virksomhederne selv i gang med en holdningsændring, så man 
kommer væk fra fordomme og vanetænkning. Der er brug for en helt ny seniorkultur, der 
værdsætter de ældre medarbejderes viden og erfaring. CD ønsker mulighed for fleksibel 
tilbagetrækning fra arbejdsmarkedet, både hvad
angår alder og arbejdstid, og de ældre må ikke diskrimineres med hensyn til 
efteruddannelse.

Det afgørende er ikke, hvor mange der er i arbejde hvor længe. Det er derimod værdien af 
produktionen, og mulighederne for at få den afsat. Det kræver et velfungerende 
erhvervsliv, der kan tjene pengene hjem. Desuden vil fremtidens ældre i langt højere grad 
have sparet op til alderdommen på en pensionsordning.

Planlægning i tide
Når nu vi ved, at antallet af ældre vil stige, mener CD, det offentlige må planlægge i tide, 
ikke mindst på boligområdet. For eksempel er de situationer helt uacceptable, hvor ældre, 
der har været på sygehus, ikke kan udskrives, fordi kommunen ikke har et tilbud til dem. 
Der er tale om kassetænkning, som CD er stærkt imod. Selv om amtet nu kan "straffe" 
kommunen og kræve betaling for pleje af den patient, der burde have været udskrevet, 
går det stadig ud over livskvaliteten for det menneske, der venter.

Den enkelte må også selv i god tid plan lægge den tredje alder. Det er grundlæggende 
vores eget ansvar. Så mange som muligt må allerede fra de unge år spare op på en 
pensionsordning, og man skal vælge sin ældrebolig i tide, mens man har kræfter til at 
flytte til noget mindre og mere ældreegnet. Derfor bør kommunerne tilbyde en 
ældreboligrådgivning, som kan give individuel vejledning om bomuligheder og give gode 
råd om juridiske og økonomiske spørgsmål.

Behovene er vidt forskellige
CD lover ikke milliarder til højere pension eller bedre ydelser til alle. De ældre er vidt 
forskellige og har derfor forskellige behov, og det fordrer et varieret tilbud til denne 
gruppe. Dog bør der vises særlige hensyn til de svageste ældre.

Der er eksempelvis brug for et varieret udvalg af boligformer til de ældre. Trods et 
tilsyneladende rimeligt helbred er der faktisk nogle, som ønsker at komme på plejehjem, 
eller omsorgsbolig, som CD ønsker at kalde de moderne plejehjem. Der skal satses på 
disse omsorgsboliger i et beskyttet bo- og levemiljø, og der skal i så vid udstrækning som 
overhovedet muligt være plads til møbler og ejendele, som beboeren holder af og har 
være omgivet af i sit hidtidige liv. I stedet for at lægge så meget vægt på sygdom og 
handicap bør man i stedet se mere på en samlet vurdering af ansøgeren og på hvad 
hun/han kan, når der skal tildeles en omsorgsbolig. Endvidere mener CD, at målet må 
være en fritvalgsordning å la det frie sygehusvalg.

Med hensyn til den egentlige omsorg mener CD, at den enkeltes behov her og nu bør 
imødekommes bedre. Det kræver, at den ældre selv får mulighed for at vælge mellem 
tilbuddene, og at den ældre og hjælperen sammen finder ud af det øjeblikkelige behov, og 
hvor der lægges mindre vægt på aftaleskemaer og stive standarder. For medarbejderne 
betyder det en mere nuanceret og kvalificeret måde at arbejde på, som kan være med til at 
gøre omsorgsområdet mere attraktiv og give den ældre større tilfredshed med hjælpen fra 
kommunen.

Almindelig praktisk service i henhold til aftaleark og servicedeklarationer er velegnet til 
udførelse af hjemmeservice eller til udlicitering. Men går ambitionsniveauet i retning af 
medmenneskelighed og bløde værdier, kræver det andre arbejdsmetoder, som ligger på 
grænsen mellem, hvad det offentlige bør tage sig af, og hvad der egner til privat løsning.

Uddannelse, udvikling og viden
Et varieret tilbud stiller større krav til ældresektoren, og der skal derfor sættes ind på flere 
fronter. For det første skal lederne på ældreområdet uddannes bedre og på en måde, der 
svarer til det krævende og ansvarsfulde job. For det andet skal social- og 
sundhedsassistenternes uddannelse ændres og opgraderes for at få flere engagerede 
ansøgere og for at gøre flere interesserede i at gå videre fra hjælperniveauet til 
assistentuddannelse. Som supplement til det normerede personale bør der oprettes 
servicejob i omsorgssektoren for at få mere tid og flere hænder til omsorgsopgaver.

Endvidere er det vigtigt at opprioritere geriatrien - altså det lægelige speciale i de ældres 
sygdomme - som i dag spiller en alt for svag rolle. CD ønsker, at der etableres en 
distriktsgeriatri, som organiseres med udgående teams, der kan have
til huse på et
sygehus og bestå af fagpersoner med forskellig baggrund - læge, sygeplejerske, 
socialrådgiver eller tilsvarende. Formålet er både at få mere trygge og tilfredse patienter 
og spare sengedage på sygehusene, herunder meningsløse indlæggelser, fordi kommunen 
mangler tilbud.

Livskvalitet
Når man ikke længere er på arbejdsmarkedet, føler mange det som en dramatisk ændring, 
hvor man mister betydning og selvværd. Også derfor er en gradvis tilbagetrækning at 
foretrække. Det er vigtigt, at både det offentlige og private organisationer eller foreninger 
sørger for mødesteder og et varieret tilbud om aktiviteter for de ældre medborgere.

Sund kost og motion betyder meget for helbredet, men så sandelig også for livsglæden. 
Så længe man har noget af sin mobilitet i behold, gælder det om at komme ud og være i 
selskab med andre. Derfor foreslår CD, hvor der er mulighed for det, at kommunen som 
alternativ til den udbragte måske dybfrosne mad, uddeler spisebilletter til små hyggelige 
spisesteder. På den måde kan den varme mad i hyggeligt samvær med andre blive noget, 
man ser frem til. Det bedste værn mod
ensomhed,
svækkelse og sygdom er aktiv livsudfoldelse.

Om at dø med kærlig pleje i vante omgivelser
En positiv effekt af Plejebosagen var, at søgelyset blev rettet imod de svage gamle, der er 
sengeliggende i den sidste tid før døden. Det er en balancegang, hvor det er væsentligt at 
respektere den enkelte patients ønsker. Situationen kræver indsigt og forståelse hos 
plejepersonalet, og ledelsen har et stort ansvar for, at reglerne, der bør være så klare som 
muligt, administreres korrekt samtidig med, at der kan foretages fornuftige skøn.

Det er vigtigt, at ikke alene patienten, men også personalet og de pårørende ved eller 
fornemmer, at holdningen til smertestillende medicin er liberal til sidst. Samarbejde med 
et hospiceteam fra et hospice i nærheden kan i den situation være en god ide.
  
Human
udlændingepolitik
Dansk grundholdning
Danmark må gerne være kendt, som det rige land, vi er. Meget gerne endda. Men vi 
danskere skal også kendes på, at vi har tanke for andres fattigdom og nød og ikke viger 
tilbage for at dele noget af rigdommen med andre. Det har vi tradition for i god 
overensstemmelse med det danske menneskesyn.

En sådan grundholdning stopper ikke ved landegrænsen, og Danmark kan ikke lukke sig 
ude fra den internationale virkelighed. Derfor har vi tilsluttet os internationale aftaler og 
konventioner, som dansk
lovgivning skal leve op til.
Danmark er da også blevet kendt og respekteret for sin humanitære holdning. Ikke alene i 
flygtningepolitikken, men også når det gælder niveauet i ulandsbistanden, der samtidig er 
en væsentlig del af vores sikkerhedspolitik. Det kan vi være stolte over.

De fleste danskere er enige om, at vi skal hjælpe folk i nød. Alligevel er temaet 
påtrængende, ængstelsen er stor - og harmen ikke mindre, når talen falder på illegale 
flygtninge, utilsigtet store sociale ydelser eller den helt uacceptable opførsel hos nogle få 
rundt omkring. Hvor meget skal vi finde os i? Det store flertal af danskerne har et kristent 
og humant menneskesyn, men vi må naturligvis kræve samme respekt for love og regler 
af andre, som vi kræver det af os selv.

Der må være en grænse
For at holde balancen og opretholde forståelsen i befolkningen, må der være grænser.
Ingen ønsker at føle sig snydt eller mis brugt.
Det er menneskeligt forståeligt, at fattigdom og udsigten til et liv uden håb for ens børn 
kan føre til ønsket om at bryde op og søge et bedre liv i et rigt land. Men hverken 
Danmark eller Europa kan bære folkevandringer, hvor millionvis af fattige søger hertil. 
Derfor er ulandsbistanden fra både os og den øvrige vestlige verden helt nødvendig for, at 
så mange som muligt kan hjælpes til en bedre tilværelse i deres eget hjemland.

Anderledes forholder det sig med krigsramte og/eller forfulgte flygtninge. Hvor det lader 
sig gøre, bør de hjælpes så tæt på deres hjemland som muligt. Dette gælder da også for 
mere end 90 procent af verdens flygtninge. Men det er uundgåeligt, at der også kommer 
flygtninge hertil.

I den situation er Danmark forpligtet af internationale aftaler om at give asyl, hvis en 
række betingelser er opfyldt. Sådan skal det være. Vi skal fortsat hjælpe disse mennesker 
til så vidt muligt at vende tilbage til hjemlandet, men det er uundgåeligt, at der er 
flygtninge, der må blive. Dem må vi hjælpe til en tilværelse på lige fod med danskerne.

Desværre er tonen i debatten blevet unødigt skarp. Der udtrykkes holdninger og bruges 
udtryk, som er langt mere umenneskelige end for blot få år siden. Det kan vi ikke være 
bekendt, og man må spørge, hvorfor?

De uløste problemer
Alt for mange ved ikke, hvor meget der egentlig skal til for at opnå asyl.
  
Mange af de stramninger, Folketinget har gennemført i de senere år, er knap nok opfattet 
i befolkningen. Det er ofte mangel på almindelig information og viden om fakta, der 
skaber modvilje. Og det er tit manglende kendskab til andre kulturer, der skaber mistro. 
Men hertil kommer alle de uløste praktiske problemer. Der er børnene af udenlandsk 
oprindelse, der ikke kan tale dansk, når de starter i skolen - det nærmer sig mishandling af 
disse børn, og det forringer undervisningen for de dansktalende. Der er den ulige 
fordeling af tosprogede børn på vore skoler. Der er den ulige fordeling af flygtninge og 
indvandrere i vore kommuner. Der er de få unge af indvandreroprindelse, der opfører sig 
helt uacceptabelt efter enhver målestok. Der er de få tilfælde, hvor der er uddelt skyhøje 
beløb i social hjælp - fordi reglerne er udformet efter danske normer, og der ikke i tide er 
taget højde for andre kulturers familiemønstre. Der er arbejdsløsheden, der er alt for høj 
blandt folk af udenlandsk oprindelse - for slet ikke at tale om de unge under uddannelse, 
der ikke får en praktikplads, fordi deres navn er anderledes.

Debatten
Alle disse forhold skal der tales om. Hvis noget går skævt, skal det påpeges. Alle 
oplysninger skal lægges frem og være tilgængelige, så folk kan sætte sig ind i dem. Det er 
forudsætningen for at skelne mellem fakta og myter og for at få noget gjort ved tingene.

Hvad man derimod ikke må, er at give flygtninge eller indvandrere skylden for 
problemer, de er uden skyld i. De er kommet hertil i kraft af internationale aftaler og de 
regler, som vi danskere selv har fastlagt. De bor, arbejder, uddanner sig og får sociale 
ydelser i kraft af den planlægning, som danske myndigheder har ansvaret for. Forbryder 
en herboende udlænding sig til gengæld imod lov og ret, må det danske samfund 
naturligvis reagere og i grove tilfælde skride til udvisning.

CD har til enhver tid deltaget flittigt i debatten om alle disse ting. Holdningerne er 
velkendte. Flygtninge, der opholder sig lovligt her i landet, skal mødes med samme 
hensyntagen og respekt som medmennesker af dansk herkomst. CD siger klart ja til 
integration, og et lige så klart nej til krav om, at herboende udlændinge skal opgive deres 
egenart og kultur. Fraskærer man mennesker deres rødder, så hindres de i at vokse.

Løsninger
Den 18. maj 2000 vedtog et politisk flertal i Folketinget en revision af udlændingeloven, 
der ændrede reglerne for familiesammenføring. Det overordnede formål med loven var at 
sikre en bedre integration af de familiesammenførte og forhindre ægtefællesammenføring 
ved tvangsægteskaber.

CD kan ganske vist tilslut
te sig intentionerne, men er derimod ikke enig i måden, hvorpå man vil opfylde målene. 
Der er tale om unødvendige stramninger, der ikke indeholder dispensationsmuligheder. 
Og desværre har en lang række sager efterfølgende vist, at regeringens udlændingepolitik 
netop mangler dispensationsmuligheden, så de umenneskelige sager kunne undgås. CD 
mener, at udlændingepolitikken er blevet inhuman.

Naturligvis er CD ikke tilhænger
af tvangsægteskaber. Vi havde meget hellere set, at der gennem sociallovgivningen 
skabes mulighed for at yde hjælp eller beskyttelse til de unge. Man kunne forestille sig,
at der i amtsregi etableres udrykningskorps eller konfliktløsningsråd med repræsentanter 
for socialforvaltningen, psykologer, indvandrerorganisationer og SSP

CD mener, at EU bør samordne medlemslandenes flygtninge- og indvandrerpolitik, så 
opgaver og ansvar fordeles ligeligt. Dette er i lige høj grad både en fælles og en rent 
dansk
interesse.
  
Forsvaret
  
Et forsvarligt forsvar
Magtforholdene i verden bestemmer, hvor og hvornår de demokratiske lande i fællesskab 
tvinges til at forsvare deres fred og frihed med militære midler.

Forsvaret kommer ind i billedet der, hvor fredelige midler ikke kan forhindre andres 
anvendelse af militær magt. Først og fremmest naturligvis hvis selve Danmark trues, men 
sandelig også hvis freden i Europa eller verdensfreden er på spil. Fred er en livsvigtig 
dansk interesse. Dertil kommer de vigtige civile opgaver, som forsvaret udfører ved 
overvågning, ulykker og katastrofer.

Den aktuelle forsvarspolitiske situation
Afslutningen af den kolde krig og opløsningen af Sovjetimperiet ændrede afgørende 
forholdene for Danmarks forsvar. Flertallet af de lande, som tidligere intenst træne de i at 
angribe blandt andre Danmark, har nu demokratiske styreformer. Nogle er blevet medlem 
af NATO, og vi forbereder sammen med dem et fælles forsvar. I dag er der ingen 
overhængende risiko for nye krige i Europa, men de ustabile forhold i verden gør det 
klogt at være forberedt på nye trusler.

Varslet vil ikke længere være timer eller dage, men måneder eller år. Derfor er det blevet 
muligt at indsætte uddannede soldater og moderne krigsmateriel til beskyttelse af fred og 
frihed uden for NATO-området.

Fredsbevarende opgaver
De konfliktforebyggende, fredsbevarende og fredsskabende opgaver har stor værdi, som 
situationen er i dag, hvor der hverken foreligger en umiddelbar militær trussel mod 
Danmark eller mod NATO i det hele taget. CD mener:

De opgaver, danske hærstyrker påtager sig, skal primært ligge inden for Europa eller dets 
nærområde. Kun en glo bal stormagt kan påtage sig at uddanne soldater til ind sats under
alle tænkelige geografiske og klimatiske forhold.
o Det materiel, der anskaffes til dansk forsvar med henblik på fredsbevarende opgaver, 
skal kunne anvendes i forbindelse med løsningen af NATO's og Danmarks primære 
forsvarsopgave.

o	Ud over det egentlige formål med den fredsbevarende aktion er det en uvurderlig 
gevinst, at danske soldater på den måde får erfaring.

o	Udgifter forbundet med fredsbevarende opgaver kan om nødvendigt afholdes over 
ekstrabevillinger til forsvaret.

NATO
I CD's formålsparagraf er et af de fem punkter, at CD arbejder for:

o	Det bedst mulige sammenhold mellem alle lande med demokratisk styreform med 
udgangspunkt i Det atlantiske Fællesskab.

CD har siden sin stiftelse i 1973 kæmpet for, at Danmark skulle være et fuldgyldigt 
medlem af NATO. Medlemskabet tager vi måske for givet i dag, men det er ikke længe 
siden at flere partier end i dag var imod, at Danmark indgik i NATO's forsvarsalliance.

Dansk forsvar skal fortsat betale for det, man kan kalde for en slags forsikringspræmie til 
NATO ved at deltage i det integrerede NATO-forsvar med de styrker af alle tre værn, 
som landets størrelse og økonomi berettiger. De danske styrker skal have en uddannelse 
og et materielsystem, der i kvalitet fuldt ud er på højde med det, tilsvarende lande i 
NATO råder over.

Danmarks forsvarsbudget er med det seneste forsvarsforlig skåret så meget ned, som det 
er forsvarligt. Vi har så at sige allerede hævet fredsdividenden. CD mener ikke, der er 
grundlag for yderligere nedskæringer.

NATO og Danmark skal naturligvis ikke være rustet til tænderne som under den kolde 
krig, men ingen kan garantere for evig fred i Europa og dets nærområde. I vor turbulente 
tid kan forholdene hurtigt ændre sig. Derfor opretholder NATO kampklare styrker, og det 
skal Danmark også. Danmark må være rede til at deltage med enheder fra alle tre værn og 
også med materiel som for eksempel krigsskibe, der er egnede til indsats uden for dansk 
nærområde.

Vil man være med i en alliance - og det har Danmark stor fordel af -- så må man være et 
fuldt ud troværdigt og helhjertet medlem. Samarbejde bygger på tillid.

Når de danske EU-forbehold om nogle år kommer til folkeafstemning, ønsker CD 
samtlige forbehold - altså også det, der gælder fuld deltagelse i forsvarsanliggender - 
ophævet. Danmark er bedst tjent med at være med, når EU-landene træffer afgørelse i 
spørgsmål om forsvaret og med til at have mulighed for at deltage i eventuelle 
europæiske indsatser.

Den fulde deltagelse bør også gælde vor kommende stillingtagen til et muligt missilskjold 
som foreslået af USA. Afgørelsen om et sådant muligt våben bør træffes inden for 
NATO-alliancen. Det er der, at art, omfang og fremgangsmåde skal aftales. Som 
udgangspunkt har CD
en positiv holdning
til enhver type af våben, hvis klare formål er forsvar imod eventuelle angribere. 

Forsvaret af det danske territorium
Med NATO-udvidelsen vil grænserne for forsvarsområdet ligge langt borte fra Danmark. 
Kommende konfliktområder kan dukke op øst eller syd for NATO's område. Men den tid 
er forlængst forbi, hvor kamphandlinger foregår i frontlinier. Militære styrkers mobilitet 
betyder, at angreb kan sættes ind dybt inde i baglandet" og terrorhandlinger kan ramme 
mål overalt.

Der vil ikke være sikre områder, der ikke behøver forsvarsstyrker. I en situation, hvor en 
del af den danske felthær er indsat uden for dansk område, må der stadig være 
forsvarsstyrker tilbage i landet.

Forsvaret er ikke som et gasblus, man skruer op og ned efter behov. Har man først 
slækket på uddannelsen af soldater og officerer, tager det mange år at genopbygge en 
tilstrækkelig og velfungerende styrke. Det samme gælder materielsiden. Kampfly, 
kampvogne, ubåde og så videre skal altid være til rådighed - ordrer på militært materiel 
må ofte afgives på mange års sigt. Den hastige teknologiske udvikling gør
det på samme
måde nødvendigt hele tiden at råde over materiel og uddannet personel, der er å jour med 
de nyeste teknologiske fremskridt.

CD ønsker at opretholde værnepligten og samtidig at udnytte de værnepligtige bedre. 
Danmarks forsvar skal stadig være en folkesag. Samtidig skal forsvaret bestå af en kerne 
af professionelle. Balancen mellem antallet af professionelle og værnepligtige skal 
afgøres ud fra en militær vurdering af, hvordan man får det bedst mulige forsvar for 
pengene.

Har vi råd?
CD mener, at de opgaver, forsvaret er pålagt efter den gældende lov, er yderst relevante. 
Både i den aktuelle situation og på længere sigt. Og selvfølgelig skal de nødvendige 
midler til løsning af opgaverne stilles til rådighed. Danmark er et af de NATO-lande, der 
i forhold til sin velstand og sit indbyggerantal yder mindst. Det koster at have et 
meningsfyldt forsvar, og som en englænder engang sagde, "en nation, der tænker mere på 
sin velstand end på sin frihed, vil miste sin frihed, og - ironisk nok - også sin velstand".
  
  
Værn om
hjemmeværnet
Hjemmeværnets opgaver og formål skal opretholdes uændret. CD mener, at 
Hjemmeværnet er en værdifuld krumtap i det danske forsvar, der ikke skal svækkes - 
hverken økonomisk eller i udformning. Jo mere internationalt orienteret det egentlige 
forsvar bliver, desto vigtigere er Hjemmeværnets opgaver lokalt og regionalt inden for 
Danmarks grænser.

Hjemmeværnets berettigelse
CD ser først og fremmest Hjemmeværnet som en manifestation af befolkningens 
forsvarsvilje. Modstandsbevægelsen under besættelsen lærte os, at befolkningens eget 
forsvar ikke blot opfattes som en værnepligt, men også som en værneret.

Udviklingen har medført, at militæret indkalder stadigt færre værnepligtige. Derved har 
Hjemmeværnet fået større betydning.
Hjemmeværnet er det sted, hvor danske mænd og kvinder, der
ønsker det, kan blive uddannet i våbenbrug og løsning af militære opgaver under 
forsvarlige forhold og under ansvar over for landets myndigheder.

De forholdsvis få forsvarsstyrker, Danmark råder over, betyder, at Hjemmeværnet under 
krig er et vigtigt og nødvendigt supplement til lokalforsvaret, til felthæren, når den 
kæmper inden for dansk område, og til kyst-, havne- og luftovervågningen. Under 
fredsforhold er Hjemmeværnets overvågning og melding om mistænkelige aktiviteter af 
stor betydning.

Hjemmeværnets bevæbning
Enhver dansk statsborger, der er fyldt 18 år, og som ikke har gjort sig skyldig i alvorlig 
kriminalitet, som findes egnet til at omgås skydevåben, og hvis opførsel der i øvrigt ikke 
kan udsættes noget på, skal som hidtil kunne optages i Hjemmeværnet.

Enhederne og de enkelte personer skal have de våben og det materiel til deres rådighed, 
som mest hensigtsmæssigt kan løse de stillede opgaver, og som i tilfælde af krig giver 
størst mulig sikkerhed.

Det er en grundpille i hjemmeværnsideen, at al personlig udrustning, inklusive den 
enkeltes våben og beredskabsammunition, kan opbevares på bopælen, så personellet 
straks er klar til udrykning og indsats ved alarmering. Det ønsker CD ikke ændret. Det er 
en forudsætning, at der fortsat er alle tænkelige kontrolforanstaltninger til at
sikre betryggende opbevaring af våben og ammunition.

Hjemmeværnets opgaver
De opgaver, Hjemmeværnet pålægges i fredstid, skal være af en karakter, der svarer til de 
militære opgaver, hjemmeværnsfolkene træner i, og som er deres motiv til at være i 
Hjemmeværnet.

Derfor skal Hjemmeværnet ikke overgå til løsning af rent civile opgaver på blandt andet 
miljøområdet. I fredstid skal opgaverne for eksempel være:
o	Eftersøgning af forsvundne personer
o	Trafikregulering mv. ved større
arrangementer
o	Katastrofehjælp

Hjemmeværnet skal ikke deltage i fredsskabende opgaver ude i verden - det er militærets 
opgave. Men CD støtter, at Hjemmeværnet yder assistance i forbindelse med oprettelse af 
hjemmeværn blandt andet i de baltiske lande.

Med hensyn til Hjemmeværnets krigsmæssige opgaver mener CD, det bør overvejes at 
anvende specialenheder (panserværns-, sanitets og politienheder) også uden for selve 
hjemmeværnsdistriktet.

Det frivillige Hjemmeværn synliggør vort lands forsvarsvilje. Det billede vil CD bevare. 
CD må minde om, at det tager rigtig mange år at genopbygge et, Hjemmeværn, hvis det 
bliver helt eller delvis nedlagt - og at genskabe forsvarsinteressen, hvis den først er borte.
l
Boliger er en menneskerettighed
Boligen er for langt de fleste af os et meget vigtigt element i vores liv. Derfor er det helt 
afgørende, at der i samfundet er skabt de nødvendige muligheder for at sikre alle en 
passende og sund bolig. For CD er retten til en bolig en helt grundlæggende rettighed helt 
på linje med de mere traditionelle og grundlovssikrede rettigheder, som eksempelvis 
ytrings- og forsamlingsfrihed. Desværre har det vist sig, at der ikke i tilstrækkelig grad er 
taget højde for, at familiemønstre de seneste 30 - 40 år har ændret sig markant. Unge 
flytter hjemmefra langt tidligere end før, samtidigt med at mange i dag lever alene. Dette 
har været stærkt medvirkende til en enorm efterspørgsel på boliger.

Styrkelse af incitamenter og ny struktur
CD mener, at boligmanglen kun kan løses med en markant politisk indsats for at skabe de 
nødvendige incitamenter for såvel kommuner som private til at lade nye boliger opføre. 
Der er behov for en bred vifte af tilbud i såkaldte blandede bebyggelser, det vil sige 
bebyggelser med såvel ejerboliger og andelsboliger samt almene og private lejeboliger. 
Der er også behov for en bredere vifte af aktører og investorer på markedet samt en større 
fleksibilitet i sektoren.
Endvidere er det nødvendigt at få skabt den nødvendige fysiske plads til opførelse af 
boligbyggeri. Det største pres ligger i sagens natur på de større byområder, da de fleste 
helst bor i nærheden af deres arbejde eller uddannelsesinstitution. I de
større byer er der dog mangel på egnede byggegrunde beregnet for boliger. Imidlertid har 
de senere års ændringer i strukturen i dansk erhvervsliv medført en række ledige 
erhvervs- og havnearealer, som CD mener i langt højere grad bør inddrages til 
boligbyggeri.

Alment byggeri
Kommunernes lyst til og muligheder for at give tilsagn til opførelse af alment byggeri 
skal styrkes, og CD mener, at den nedsættelse af kommunernes andel af finansieringen af 
anskaffelsessummen fra 14 til 7 procent, som gælder fra 2002, kan være en del af 
løsningen. Det er dog fortsat vigtigt, at kommunerne har et incitament til at holde de 
samlede omkostninger for boligerne nede, samtidigt med at visse kommuner i højere grad 
erkender, at løsningen af boligsociale problemer ikke bare er "de andres" problem - men 
også selv begynder at bygge.

Private udlejningsboliger
Det er dog CDs klare opfattelse, at alment byggeri ikke kan-gøre det alene, og at der i 
langt højere grad må satses på private investorer. Regeringens og venstrefløjspartiernes 
såkaldte Pinsepakke fra 1998 fjernede imidlertid pensionsselskabernes sidste rest af lyst 
til at investere i almindeligt boligbyggeri, det vil sige byggeri, som er til at betale for 
mennesker med en gennemsnitsindkomst. Derfor bør man efter CDs mening genindføre 
en ramme inden for hvilken pensionskasserne kan investere i boligbyggeri uden at skulle 
betale skat af kapitalafkastet. CD mener også, at man bliver nødt
til at se nærmere på, hvorvidt de efterhånden meget gamle regler for huslejefastsættelse i 
private udlejningsejendomme er hæmmende for lysten til i at investere i dette byggeri. 
Det er politisk set en særdeles ømtålelig diskussion, som visse politiske partier meget 
nødigt begiver sig ind i. For CD er der dog ingen hellige køer. CD er ikke tilhængere af 
en fuldstændig liberalisering af reglerne for huslejefastsættelse, men man får ikke 
afdækket årsager til eller løst problemer med bolig
mangel, hvis ikke man er parat til at inddrage alle relevante aspekter.

Kvalitetsboliger
En rapport fra en såkaldt byggepolitisk Task Force konkluderede i december 2000, at 
dansk byggeri er for dårligt, for grimt og alt for dyrt. En meget hård kritik, som 
byggebranchen ikke desto mindre bliver nødt til at tage til efterretning. Det kan godt 
undre, at man kan opføre prestigeprojekter som eksempelvis en Storebæltsbro med 
garanti for en meget lang levetid, hvorimod man kun sjældent kan opføre en boligkarre, 
uden at både døre og vinduer skal skiftes inden for ganske få år.
Årsagen til disse problemer skyldes i høj grad en manglende konkurrence i 
byggebranchen. CD mener, at eksempelvis staten i sin egenskab af også at være en meget 
stor bygherre skal være en eksemplarisk foregangsbygherre og stille skærpede krav til 
eget byggeri. Ligesom konkurrencemyndighederne skal styrke indsatsen for at afdække 
ulovlige prisaftaler og misbrug af dominerende stilling på markedet for byggematerialer.
CD er Danmarks
Europaparti nr. 1
I CD kalder vi os gerne for Europæere med stort E. Ikke fordi alt, hvad der kommer fra 
EU, er fantastisk, eller fordi alt i EUs konstruktion er ideelt. Men et stærkt og dynamisk 
samarbejde i Europa er nødvendigt.

Europas staters historie er bundet uløseligt sammen. I hundredvis af år har de ført krige 
mod hinanden - sjældent med de små lande som sejrherrer! EU-samarbejdet er den bedst 
mulige garanti for fred og frihed i medlemslandene. Siden CD blev stiftet i 1973, har et af 
punkterne i CDs formålsparagraf derfor været at arbejde for et forenet Europa.

På det mere praktiske plan har landene i Europa en række fælles problemer som kræver 
fælles løsninger. Tænk på områder som miljø, samhandel, erhvervspolitik og 
international kriminalitet. Det er områder, hvor vi altid har haft detaljerede nationale 
love. I takt med at virksomhederne fusionerer og samhandlen øges, er der således brug
for fælles regler og retnings
linjer.
Den åbne danskhed
I CD kan man sagtens være både Dansker med stort D og Europæer med stort E. Vi 
anerkender ikke, at ægte danskhed er noget med at være imod de andre, det fremmede og 
det nye.

Danmark skal være en aktiv deltager i det europæiske samarbejde - uden forbehold. 
Danmark har masser at bidrage med og kan og skal være med til at påvirke udviklingen.

Det er en illusion, at Danmark får større selvstændighed ved at melde sig ud af EU. Det 
modsatte er tværtimod tilfældet. Vi er økonomisk, kulturelt og geografisk tæt forbundet 
med de øvrige lande i EU, og vi er afhængige af, hvad de beslutter.

Velkommen
til de nye lande
Udvidelsen med de øst- og centraleuropæiske lande er det vigtigste punkt på EUs 
dagsorden i de kommende år.

Udvidelsen er en historisk enestående mulighed for at skabe et Europa, der er langt mere 
fredeligt og sammenhængende. Problemer med fanatisk nationalisme, der dukker frem 
sted efter sted, må ikke føre til nye konflikter eller krige. Derfor er de nye demokratier 
vigtige at få
med i EU.

Udvidelsen vil være til gavn
for Danmark og for Europa.
Den europæiske stabilitet bliver større, efterkrigstidens politiske, økonomiske og sociale 
skel vil blive gradvis nedbrudt. Økonomisk vil der være gevinster både hos de nye 
medlemmer og hos os selv. Målet er en social markedsøkonomi i Central- og Østeuropa 
med økonomisk vækst og stigende levestandard.

Forhandlingerne om udvidelsen skrider godt frem. Der er optimisme på begge sider af 
bordet. Udvidelsen af EU med de ti central- og østeuropæiske lande samt Cypern og 
Malta ligger i klar forlængelse af det oprindelige sigte med det europæiske samarbejde: 
At sikre freden og friheden i Europa.

CD tror på, at forhandlingerne med de bedst forberedte lande kan afsluttes i andet halvår 
af 2002, og at vi på EU-topmødet i København i december 2002 kan byde de første nye 
medlemslande velkommen i fællesskabet.

Reform af EU nødvendig
CD mener, at der er behov for en mere grundlæggende reform af EU, hvis et EU med 25 
eller 27 medlemslande fortsat skal være dynamisk og handlekraftigt samt have opbakning 
fra befolkningerne i Europa. Amsterdam- og Nice-traktaterne har sat en reformproces i 
gang, som skal fortsætte.

En europæisk grundlov
CD ønsker en form for forfatning eller grundlov for det europæiske samarbejde. Den skal 
opdeles i en principiel og administrativ del.

Den principielle del skal indeholde borgernes grundlæggende rettigheder, fastlægge EU-
institutionernes kompetence og beslutningsprocedure, samt indeholde en generel 
definition af nærhedsprincippet med det formål at fastslå fordelingen af opgaver mellem 
EU og medlemslandene.

Den administrative del skal indeholde alle de mere detaljerede regler for samarbejdet, 
som vi kender i dag, for eksempel reglerne for Det Indre Marked.

Europa-Parlamentet skal styrkes
Det direkte folkevalgte Europa-Parlament i EU skal styrkes. Parlamentet er valgt til at 
varetage det samlede Europas interesser - og ikke kun se snævert på det enkelte lands 
interesse.

Parlamentet bør naturligvis have initiativret, det vil sige ret til a1: komme med såkaldte 
lovforslag
i EU. Desuden bør Parlamentet have ret til at udpege formanden for Europa-
Kommissionen. I praksis betyder det, at Kommissionsformanden dermed bliver 
folkevalgt.

Nødvendigt
med åben debat
I de andre europæiske lande diskuterer man, hvordan vi kan gøre EU mere demokratisk, 
åbent og gennemskueligt gennem ændringer af EUs institutioner. Derfor skal vi også i 
Danmark tage den nødvendige debat og ikke feje noget ind under gulvtæppet.

For eksempel er de tyske socialdemokrater med forbundskansler Schröder i spidsen 
kommet med et udspil om et mere demokratisk EU.

Det tyske udspil går ud på, at Kommissionen ændres til en egentlig EU-regering. Der 
indføres et parlamentarisk tokammersystem med Ministerrådet og Europa-Parlamentet. 
Det eneste direkte folkevalgte organ Europa-Parlamentet styrkes
ved blandt andet at give det
ret til at fremsætte forslag til beslutninger, som vi kender det fra Folketinget.

Der er altså tale om indførelse af et egentlig parlamentarisk demokrati i EU. CD hilser det 
tyske udspil hjertelig velkommen

Enstemmighed
gør EU udynamisk
CD ser gerne, at et udvidet EU på langt flere områder går over til flertalsafgørelser. Også 
selv om Danmark så en gang i mellem bliver nedstemt. Hver gang, der er krav om 
enstemmighed, bliver beslutningerne logisk nok funderet på laveste fællesnævner.

Skattepolitikken bør undtages for enstemmighed. For det er ikke indkomstbeskatningen, 
der tænkes på. Et skattemæssigt samarbejde i EU er ikke en trussel mod Danmarks 
velfærd. Vi har en interesse i stærkere samarbejde om for eksempel erhvervsbeskatning, 
rentebeskatning og miljøskatter. Det er vores værn mod unfair skattekonkurrence. 
Såfremt vi ikke samarbejder, flytter virksomhederne og pengene bare derhen, hvor 
skatterne er lavest.

EU og globaliseringen
EU blev dannet for at skabe sikkerhed og stabilitet i Europa med respekt for 
menneskerettigheder, frihed og demokrati. Derfor har Europa også en forpligtigelse til at
  
hjælpe mennesker
i andre dele af verden til at opnå de samme rettigheder.

Kun gennem et stærkt Europa kan vi bekæmpe etniske udrensninger, tortur og 
diskrimination i andre dele af verden. Kun i fællesskab kan vi gennem handel, bistand og 
investeringer søge at forbedre de økonomiske og sociale forhold i andre dele af verden - 
og derved også forebygge, at millioner af fattige tvinges på flugt til Europa.

Især igennem et forpligtende økonomisk og politisk samarbejde i EU og 
verdenshandelsorganisationen WTO kan vi ændre og styrke det globale fællesskab til 
gavn for ulandene.

For kort tid siden blev medlemslandene enige om at åbne EU for alle varer fra verdens 
fattigste lande. Det er et meget positivt signal og lover godt for de nye forhandlinger i 
verdenshandelsorganisationen WTO.

Uden WTO ville der ikke være nogen til at holde øje med, at handelsaftaler og regler 
bliver fulgt, og en verdenshandel uden regler ville være fuldstændig kaotisk og 
katastrofal.
CD's Ungdom
CDU blev dannet i 1982 af en gruppe unge CD'ere med udgangs
punkt i CD's grundholdninger.
Siden er opvokset en organisation kendetegnet af et
stærkt sammenhold
blandt unge på tværs af studier, job,
uddannelse, geografi og alder.
  
Gennem indgående arbejde med politiske temaer som EU, folkeskolen og integration af 
etniske minoriteter har CDU været sparringspartner til CD's folketingsgruppe og sat sit 
præg på dansk politik.

Vi ønsker en saltvandsindsprøjtning til uddannelserne, begyndende med en helhedsskole, 
hvor undervisningen kombineres med leg og kobles sammen med skolefritidsordningen. 
Det forhøjer børnenes engagement og giver en mere sammenhængende hverdag.

CDU kæmper for et stærkere europæisk samarbejde og en genforening med de 
østeuropæiske lande i EU.

De etniske minoriteter er en ressource for det danske samfund, og mennesker, der 
kommer til Danmark, skal integreres og tilbydes arbejde. CDU vender sig imod 
diskrimination og racisme.

CDU står fast blandt ungdomspolitiske partier, der jævnligt udsender 
dommedagsprofetier om ældrebyrde, etniske minoriteter og en verden, der går under i 
morgen.

CDU mener, vi lever i en fantastisk tid med en åben verden. Det medfører samtidig store 
udfordringer i form af grænseoverskridende problemer, der kun løses gennem 
engagement og samarbejde. Disse udfordringer er CDU parat til at tage op.
