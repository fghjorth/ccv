Det sande ansigt
Ethvert parti har et ansigt. Nogle har flere. Det sidste kan være en fordel, hvis man vil forvirre 
vælgerne - eller modstanderne. Det første er uomgængeligt nødvendigt hvis man skal skabe tillid 
omkring sit arbejde.
KRISTELIGT FOLKEPARTI har nu gennem halvandet år fort en kamp ler at finde sig selv - for 
politisk, åndeligt og kulturelt at fremtræde med klare konturer - og for at skabe enhed ud af den 
mangfoldighed, der har kendetegnet partiets start cg videre udvikling.
Det er i væsentlig grad lykkedes.
Kort efter partiets stiftelse udsendtes det korte manifest, som blev grundlaget for det senere 
programarbejde og som skulle angive partiets linie og bredde. KRISTELIGT FOLKEPARTI er ikke 
et parti for kirkelige særinteresser. Det er ikke et parti udelukkende for folk, der kalder sig kristne. 
Men det er et parti, som ønsker, at politiske beslutninger skal tages i lyset af en kristen etik og ud 
fra et kristent livs- og menneskesyn.
Det var fra initiativtagernes side, sådan som det også fremgår af de citerede linier, meningen, at 
partiet skulle fremstå som et bredt, rummeligt midterparti med en klar kristen grundholdning ti! de 
politiske problemer, men uden konfessionelt særpræg eller Overbygning.
Det har været vanskeligt at holde denne linie klar.
Dels har mange kristne mennesker ment, at specielle kristelige former skulle være en nødvendig 
garanti for et kristeligt indhold. Dels har mange ment, at de uden videre kunne overføre deres 
politiske arvegods til det nye parti. Ingen af delene er rigtige.
Disse forhold har ført til en del brydninger - og på det sidste også til brud - inden for KRISTELIGT 
FOLKEPARTI. Disse brud hvor beklemmende og beklagelige de end har været, har fort til en 
afklaring af partiets mål og sigte. Det er altid vanskeligt og besværligt at tage sine tilvante tanker og 
meninger op til revision, men mange har gennemført den nødvendige nytænkning - eller er i gang 
med den. Men nogle har ikke villet. Andre har ikke kunnet. Det er dem, der nu er gået, enkelte i 
stilhed, enkelte med smæk med døren, så det har rystet i huset.
Resultatet er blevet, at KRISTELIGT FOLKLPARTI nu over for offentligheden kan begynde at 
fremtræde med sit sande ansigt som et seriøst social-liberalt parti med vilje til at gøre en positiv 
politisk indsats og mod vilje til at samarbejde, et parti, som går ti! valg med ønsket om, at politiske 
beslutninger skal tages i lyset af kristen etik og ud fra et kristent livs- og menneskesyn, 
forudsætningen tor et samfund, hvori mennesker kan tolde sig ud og blomstre. 
»Halehøj! Her kommer jeg!« råbte Klods-Hans hos H. C. Andersen. »Halehøj! Her kommer jeg!- 
galopperer en hærskare af politikere hver dag ind i folks dagligstuer og faldbyder sine krager, sine 
træsko og sit pludder og retfærdigvis også en hel del værdifulde sager ind imellem. Det 
forstemmende ved denne valgkamp som ved så mange andre, er, at så mange mener, at hvis bare de 
fik magt som de havde agt, skulle Danmark snart se lysere dage. De barske realiteter er, at ingen 
enkelt gruppe får uindskrænket magt - vi vil også meget have os det frabedt. Der findes ingen enkelt 
gruppe, vi ville vove at overdrage al magt. Og faldt vi alligevel for fristelsen, ville der intet 
folkestyre være.
Vi må samarbejde.
Men samarbejde i den fornødne bredde har vi hørt meget lidt om. Det eneste parti, der mig bekendt 
har benyttet denne valgkamp til at pege på behovet for et samarbejde ud over de nuværende VKR-
grænser, er KRISTELIGT FOLKEPARTI.
Vi må se i øjnene, at skal vort lands økonomiske problemer løses - cg det skal de, så må det ske 
gennem et samarbejde, der er bredere end det nuværende regeringssamarbejde. Vi kan i dag ikke 
tillade es den luksus at have en opposition, der er regeringen jævnbyrdig. Resultatet vil blive, at 
ingen væsentlige beslutninger træffes.
Det er blevet sagt, at der ikke er megen realisme i KRISTELIGT FOLKEPARTIS forslag om et 
kommende regeringssamarbejde tværs over den traditionelle kløft i midten af folketinget. Men det 
er måske snarere dut eneste realistiske forslag - set ud fra landets behov. Om det skal kunne 
virkeliggøres afhænger af, hvor megen realitetssans der er blandt andet hos Venstre, Konservative 
og socialdemokrater.

