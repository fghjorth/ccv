Vi skal selv bestemme
Mere demokrati, større selvforvaltning og mindre bureaukrati

  Ved valg - folketingsvalg, amtsrådsvalg og kommunevalg - har vi alle én stemme. Det er bl.a. baggrunden for, 
at vi kan sige, at vi har politisk demokrati her i landet. Men i samfundsøkonomien, i erhvervslivet og i den 
offentlige sektor er der ikke demokrati. SFs svar herpå er demokrati, selvforvaltning og afbureaukratisering. De 
største uligheder i Danmark hænger sammen med økonomiske uligheden. Det gælder også den ulige rordeling af 
magt og indflydelse Der er enkelte mennesker, som i kraft af økonomisk magt har langt mere at skulle have sagt 
end det store flertal. Så længe den økonoma ske magt er koncentreret hos nogle enkelte magthavere, så længe er 
de politiske muligheder begrænset. Disse økonomiske magthavere findes bl.a. inden for bankverdenen, i 
multinationale selskaber og andre store erhvervsvirksomheder. SF ønsker demokratiet udbredt til også at omfatte 
det økonomiske liv og arbejderlivet. Det er i denne forbindelse SF har fremlagt et virksomhedsdemokratiforslag 
med tre dele.
1. Økonomisk demokrati
2. Kapitalstyring
3. Arbejdspladsdemokrati
Økonomisk demokrati .
skal sikre lønarbejdernes kollektive andel i de værdier, der skabes i virksomhederne. En del af pengene skal blive 
i virksomheden og administreres af de ansatte. En anden del skal indgå i en fælles i fond, der administreres af 
mennesker, valgt af samtlige lønarbejdere.  Fællesfonden der er opdelt i regionale fonde, skal bruge sine midler 
til aktiviteter, der set med lønarbejdernes øjne er vigtige af fremme. Det gælder f.eks. i fremme af beskæftigelser 
fremme af miljørigtige investeringer, begrænsning i importen og fremme af nyttig produktion.
Kapitalstyring   
skal sikre, at samfundet får større indflydelse på pengeinstitutters,   forsikringsselskabers og andre store 
finansieringsselskabers dispositioner. Formålet er at sikre, at' udlån sker efter samfundets langsigtede interesser 
og ikke efter snævre kortsigtede profitmæssige interesser. 
Demokrati … på arbejdspladsen
skal sikre, at arbejdsgiverne fratages eneretten til at lede og fordele arbejdet. De ansatte skal have reel 
medbestemmelse på alle arbejdspladser, både i den offentlige og private sektor, således at de ansatte får 
afgørende indflydelse ved ansættelse, afskedigelser og tilrettelæggelse af arbejdet. Til at begynde med på 
teknologi og arbejdsmiljø.
Lønarbejderfonde
Samtidig med indførelse af virksomhedsdemokrati, er det vigtigt, at de eksisterende lønarbejderfonde i langt 
større grad investeringer til gavn for lønarbejderne. Det gælder f.eks. pensionskassernes investeringer, 
investeringer fra ATP og Lønmodtagernes Dyrtidsfond. Ved nye arbejdsmarkedspensionsordninger, er det 
vigtigt, at lønarbejderne får den fulde bestemmelsesret over pengenes anvendelse, og at de anvendes til 
investeringer, hvor der satses på beskæftigelse, miljøformål, begrænsning i importen, fremme af nyttig 
produktion m.v., samt at råderetten over de investerede aktier overlades til de ansatte i virksomheden. 
Kapitalejerne og arbejdsgiverne har længe nok haft den økonomiske magt til skade for det danske samfund. Nu 
er det på tide, at lønarbejderne får del i magten både på det økonomiske liv og på arbejdspladserne til gavn for 
det danske samfund.
...i det offentlige
Demokrati på arbejdspladsen skal selvfølgelig ikke kun gælde i den private sektor. I lige så høj grad skal det 
gælde i den offentlige sektor, og her kunne vi passende starte. De ansatte må dog i et vist omfang dele 
bestemmelsesretten med brugerne. F.eks. inden for folkeskolen med elever og forældre. Det er i denne 
fobindelse meget vigtigt, at børn og unge så tidligt som muligt inddrages i beslutningsprocesserne  og får 
indflydelse. Det Vil gøre  dem bedre egnet til senere at bruge indflydelsen og engagere sig i politisk arbejde. 
Også inden for den offentlige sektor vil demokratiet medføre øget engagement til gavn for den service som det 
offentlige skal yde. I det offentlige skal demokratiet ledsages af selvforvaltning og afbureaukratisering. Det er 
vigtigt, at de offentlige institutioner får langt større råderet over institutionernes økonomi, og at der sker 
forenklinger - dvs. afbureaukratisering - til gavn for brugerne af den offentlige service. Her kan mange 
(beslutninger lægges ned i bunden af systemet. Det giver et mere menneskeligt system og en sikkerhed for, at 
sagerne afgøres til brugernes  og ikke reglernes fordel.
…i lokalsamfundene
Lokalsamfundene skal også inddrages i højere grad i de beslutninger, som kommunalbestyrelserne skal træffe 
om det pågældende lokalsamfund J'I nogle tilfælde »kål kompetencen helt og fuldt overlades til lokalråd, valgt 
direkte af borgerne i lokalsamfundene. Derved bliver beslutningerne mere nærværende og vedkommende for 
befolkningen.
SF har en plan
- for en ny økonomisk politik
SF lover ikke guld (men grønne skove) og indrømmer lige ud, at kun lavindkomstgrupperne kan regne med 
forbrugsfremgang. Flertallet vil ikke få flere penge til forbrug, og grupperne med højest indkomst skal gå en del 
ned i forbrug. I stedet vil de få større livskvalitet, når SF for alvor får indflydelse. SFs mål er realistiske, hvis der 
bruges de rigtige midler, og det vigtigste middel er en ny økonomisk politik. Den skal indeholde: 
• En aktiv erhvervspolitik
med statslig og kommunal deltagelse skal sikre, at investeringer og forskning sker ud fra samfundets behov.
• Samfundsstyring af kapitalmarked
skal garanteres ved at det offentlige får 50 procent af indflydelsen i pengeinstitutter og forsikringsselskaber. 
Nationalbanken skal underlægges regering og folketing.
• Den samfundsmæssige opsparing
skal forøges ved økonomisk demokrati og ved at lade lønarbejderne styre ATP. Det skal bruges til flere 
investeringer til gavn for almindelige mennesker. 
• Økonomisk styring
skal være med til at reducere Danmarks gæld til udlandet. Store prestigeprojekter må ikke fortrænge løsningen af 
vigtige problemer, f.eks. sociale og kulturelle. Skatte- og afgiftspolitikken er en del af finanspolitikken, men skal 
også bruges som middes til social omfordeling og fremme af miljøvenlige ressourcebesparende formal.
• En økonomisk-social helhedsplan
skal sikre stabilitet og realisme i reformpolitikken. Den laves af arbejderflertallet sammen med fagbevægelsen og 
andre folkelige bevægelser. Planen skal bl.a. omfatte fordelings- og investeringspolitik, skatte- og socialpolitik, 
priser, arbejdstid og lønforhold. Den del af planen, der er overenskomststof, må kun gennemføres, hvis de 
fagorganiserede siger ja. Siger de nej, bortfalder planen som helhed. Planen skal derfor være så solidarisk og 
perspektivrig, at det store flertal af lønmodtagere bakker den op. Ellers kan den heller ikke fungere. 


Aktiv for fred
Vi vil ikke se atomvåben i de danske havne – eller andre steder.

Siden 1957 har det været dansk politik, at vi ikke vil have atomvåben herhjemme i fredstid. I 1963 blev det 
understreget, at det også gjalt vore havne og farvande. Nu har regeringen sat spørgsmålstegn ved denne politik - 
presset af NATOs to stormagter, der ellers påstås at beskytte vor ret til selv at bestemme. Den påstand klinger 
noget hult idag.
Atomvåbenfrihed
SF forlanger, at Danmark ubetinget står fast. Vi vil ikke se atomvåben i Danmark, heller ikke i vore havne. Og 
del skal ikke holdes hemmeligt, Vi vil også fastholde vor ret til selv at bestemme, hvilke våben der skal være i 
Danmark. Det skal hverken Reagan eller fru Thatcher afgøre.
Schlüter og Uffe Ellemann har åbenbart en anden mening. De har oven i købet den frækhed at påstå, at denne 
melding til fremmede krigsskibe betyder, at så er Danmark ikke mere rigtigt medlem af NATO. Valget er derfor 
er valg for eller imod NATO-medlemsskabet, siger de. 
Vor ret til at bestemme
Det er noget vrøvl. Der er intet i NATO-traktaten, der fratager os retten til selv at bestemme, hvilken våben vi vil 
have i Danmark. I følge traktaten kan vi selv bestemme. Den ret skal vi gøre brug af. SF ville foretrække, at 
Danmark var alliancefrit. Men når et flertal af befolkningen ønsker os med i alliancen, tager vi det til efterretning 
som et demokratisk parti. Men vi advarer mod ideen om, at medlemsskabet forpligter Danmark til at krybe for 
Reagan og T'hatcher. Det er faktisk forkert! Juridisk er der intet til hinder for, at Danmark fører sin egen 
selvstændige afspændingspolitik, sin egen kamp mod atomoprustningen - i NATO og udenfor NATOJ Og det er 
hvad det store flertal i befolkningen ønsker. 
Kaprustning og krigsfare
Atomvåben er selvmordsvåben -beregnet til masseselvmord. Og de andre våben er blevet langt mere dødelige og 
ødelæggende end under anden verdenskrig. En ny storkrig i Europa vil betyde verdensdelens tilintetgørelse, med 
eller uden atomvåben. Tænk bare på de mange a-kraftværker! Men atomvåbnene vil med sikkerhed også taget i 
brug. Defor er det helt afgørende at forhindre en storkrig og at bane vej for afspænding og stabil fred. Men 
NATO-stormagternes politik giver modsat resultat. I 1986 brugte NATO 3.167 milliarder kr. på militær. Det gav 
ikke sikkerhed, men skærpede bare konkurrencen om, hvem der har mest og flest; for så brugte Warszawapagten 
tilsvarende mange penge. Kaprustning avler gensidig frygt og mistænksomhed, ikke stabil fred. Nogle siger 
»Aldrig mere en 9. april«. Ja, men det er ikke nok. Vi må også sige: »Aldrig mere en verdenskrig, aldrig mere en 
europæisk storkrig«. Alligevel lever vi med en voksende krigsfare. Katastrofen kan komme, uden at nogen 
egentlig har ønsket det, når klimaet er forpeste! af frygt og mistænksomhed.
Selvstændig fredspolitik – også i NATO
Derfor ønsker SF, at Danmark skal tage ensidige skridt til nedrustning, sige nej til Reagan og Thatchers 
oprustningspolitik i NATO og søge at vinde tilhængere i alliancen for en reel afspændings- og forstærke arbejdet 
for Norden som a-fri zone, 
- at Danmark må bryde med NATOs atomkrigsforberedelser,
- at vi i NATO skal sige nej til »kompenserende   oprustning« og modernisering af atomvåben (som USA og 
England ønsker) - og i stedet presse   på   for   vest-østforhandlinger sådan, at skrotning af mellemdistan-
ceraketterne kan følges op af reel nedrustning, bl.a. med afskaffelse af truende militærstrukturer,
- at vi uden tøven skal gøre brug af fodnoter, når flertallet i NATO fastholder oprustningskursen, og arbejde på at 
få andre stater med på fodnotepolitikken.
- Og så skal Danmark iøvrigt samarbejde med alle stater, der vender sig mod oprustning og krigsforberedelse, og 
som aktivt støtter krav om nedrustning.
Skridt på vejen til afrustning
Valget drejer sig ikke om NATO-medlemsskabet, men om Danmark skal føre en selvstændig politik for 
afspænding og nedrustning, mod atom- og anden oprustning. Den politik skal vi føre både indenfor og udenfor 
NATO. Denne holdning må også præge dansk forvarspolitik. I tilfælde af atomkrig er ethvert forsvar reelt 
umuligt. Men intet land har villet tage den fulde konsekvens heraf. Derfor lægger SF i den aktuelle situation 
hovedvægten på, at dansk forvarspolitik signalerer viljen til afspænding, og at principperne om nedrustning og 
ikke-truende forsvar lægges til grund. Derfor ønsker SF, - at Danmark over en periode afskaffer alle egentlige 
angrebsvåben, f.eks. visse flytyper og ubåde, og reducerer forsvarsbudgettet; SFs bud er en 10 pct.s reduktion i 
den førstkommende valgperiode, - at Danmark siger nej til at medvirke i stormagternes trusselpolitik og siger nej 
til »forstærkninger« udefra i fredstid, oven i købet med atomvåben. Det er skridt på vejen til afrustning, hos os 
og i andre lande. For gennem sådanne skridt kan vi påvirke udviklingen og forstærke det folkelige pres overalt 
for realistiske  forhandlinger om nedrustning og tilsidst almindelig afrustning.


Udviklingen skal vendes !
Den danske økonomi har det værre end nogensinde.
Arbejdsløsheden er høj og stiger nu igen. Betalingsbalanceunderskuddet er fortsat på et alt for højt niveau. Og landet er gældsat næsten som 
et u-land. I starten af 1980erne så det en overgang lysere ud. Arbejdsløsheden faldt lidt bl.a. på grund af afsmitning fra den - dengang - høje 
internationale økonomiske vækst. Der var en enestående chance for at rette op på dansk økonomis balanceproblemer, nedbringe den sociale 
ulighed og iværksætte reformer. Den chance blev med fynd og klem forspildt,   fordi   regeringen havde travlt med at forgylde de, der i 
forvejen har mest. 
Dystre udsigter
Nu er udsigterne meget mørke igen, bl.a. fordi verdensøkonomien  har  det skidt. I Danmark vil det betyde, at vi 
vil opleve lav og måske fortsat negativ økonomisk vækst. Arbejdsløsheden vil stige til mindst 280.000. 
Vi vil noget andet
Sådan en udvikling er helt uacceptabel og kræver en betydelig aktiv indsats. SFs initiativer er i hovedpunkter:
- fortsat social omfordeling til fordel for de dårligst stillede
- en øget uddannelsesindsats, bl.a. Betalt Frihed til Uddannelse
- alternativ    investerings-, struktur- og forskningspolitik
- virksomhedsdemokrati -økonomisk demokrati og arbejdspladsdemokrati
- aktiv demokratisk udnyttelse af ATP-kapitalen med lokal indflydelse
- en øget miljøpolitisk indsats med hovedvægt på forbrugs- og ressourcebegrænsende skatter og afgifter
Det virker
På den måde kan vi med nogenlunde uændret vækst nedbringe arbejdsløsheden markant, og forbedre beta-
lingsbalancen. Foruden kortere arbejdstid drejer det sig om at dreje efterspørgslen forstærke 
uddannelsesindsatsen, øge de offentlige investeringer samt miljø- og ressourceafgifter. De vigtigste resultater i 
1991 er at:
• Arbejdsløsheden er nedbragt med 150.000 personer, hvis arbejdstiden afkortes til 35 timer. Uden 
arbejdstidsforkortelse bliver arbejdsløsheden nedbragt med knap 100.000 personer.
• Beskæftigelsen øges med godt 100.000 personer i forløbet med arbejdstidsforkortelse og med knap 50.000 
personer hvis arbejdstiden ikke afkortes. Forskellen mellem virkningerne på beskæftigelse og arbejdsløshed 
ligger i den øgede uddannelsesindsats. 
• Betalingsbalanceunderskuddet vil være nedbragt med en halv snes mia. kr., hvis arbejdstiden afkortes, og godt 
det halve, hvis arbejdstiden ikke forkortes.
Prisen
Solidaritet koster. Lavere arbejdsløshed, større social lighed, balance i udenrigshandelen har sin pris. Og denne 
gang indebærer økonomisk genopretning ikke nye byrder for de dårligst stillede. Prisen skal i første række 
betales af de mest velstillede -også de der har fået store kapitalgevinster foræret de sidste 4-5 år. Men også mel-
lemgruppen med almindelige indkomster skal bidrage ved at opgive både udvidelsen af den private forbrugs-
mulighed Ira 1987 til 1988 og yderligere udvidelser i de næste år. 
Og der er andet end penge
Til gengæld betyder den politik øget tryghed, mere demokrati, og mere decentral indflydelse, bedre 
uddannelsesmuligheder og en større indsats for miljøet, på arbejdspladserne og i naturen. 

Solidaritet i arbejdslivet
Ca. 230.000 arbejdsløse er et kontant udtryk for manglende solidaritet. Trods - eller nærmere på grund af - 
Schluter-regeringens smil til verden-politik, peger alle prognoser på, at tallet i stedet for at falde vil stige til over 
280.000. SF har en drastisk nedbringelse af arbejdsløsheden som første punkt på dagsordenen for en ny politik. 
SF vil sætte solidariteten i højsædet ved en bedre fordeling af arbejdet: 
• Arbejdstiden
skal sænkes til 35 timer om ugen med personalekompensation og solidatisk lønkompensation.
• Betalt frihed ti uddannelse (BFU)
skal skabe huller på arbejdspladserne, så der bliver plads til flere. Samtidig kan lønmodtagerne omsider komme i 
gang med at uddanne sig til et arbejdsliv til gavn for den enkelte og samfundsproduktionen. Langtidsledige skal 
ikke straffes, fordi arbejdsmarkedet ikke står til rådighed for dem. SF vil sikre, at de arbejdsløse får lov til at 
uddanne sig, mens de modtager dagpenge. De, der af forskellige grunde ikke kan klare en uddannelse, må sikres 
jobtilbud. 
• Fuld genopretning af dagpengene
skal ske hurtigst muligt i den første valgperiode - selv om der er reguleret med 10 procent i forliget mellem 
regeringen og Socialdemokaratiet. 
• Tidsbegrænsninger i dagpenge og bistandshjælp
skal fjernes sammen med den særligt lave ungdomssats.
• Folk på bistandshjælp
skal have ret til at tjene lidt ved siden af, uden der straks modregnes i bistandshjælpen.


Ta` fra de rige – gi` til de fattige
Og der er nok at tage af!
Her i foråret har det været millionærerne, den borgerlige regering havde ondt af, -de skulle lettes for 
formueskatten. Præcis samtidig har ,man foreslået, at tusinder af arbejdsløse skulle kastes over på bistandshjælp i 
stedet for af få dagpenge. Man har indført en varighedsbegrænsning for modtagelse af sygedagpenge. Man har 
indført en fattighjælpbestemmelse i bistandsloven. Man har indført sultebestemmelsen, så unge bliver behandlet 
særligt elendigt. Og sådan kan man blive ved. Derfor er det hykleri, når borgerlige partier lader som f om de er 
bekymrede for den voksende fattigdom i Danmark. De har selv været med til at skabe den. 
Nu skal de fattige forgyldes, ikke forgældes
SF vil præcis det modsatte. De dårligst stillede skal have bedre vilkår. Til gengæld må de velbjærgede holde for. 
Det betyder, at økonomien for de fattige skal forbedres, at der skal etableres særlige job- og uddannelsestilbud, 
så de får en chance for at komme med igen, og at der skal være mulighed for uformelle rådgivninger, hvor man 
kan henvende sig udenom bureaukratiet og uden registrering. Der skal være alternative arbejdspladser og 
aktivitetssteder samt mulighed for at gå på arbejde nogle timer uden at det hele bliver trukket i bistandshjælp, så 
man slet ikke får noget ud af det. Og alle de barrierer, der i dag forhindrer folk på bistandshjælp, førtidspension 
og sygedagpenge i at søge beskæftigelse skal fjernes, - det er barrierer, samfundet har skabt, - ikke, de 
arbejdsløse.
Social tryghed
I SF vil vi ikke finde os i, at folk bliver kastet ud i nød og elendighed, blot fordi de bliver syge eller arbejdsløse. 
Derfor skal vi have opbygget et socialt system, der sikrer anstændige levevilkår og gode muligheder for at 
komme i gang igen. Det kræver et opgør med umyndiggørelse, passivitet, kontrol og bureaukrati. Og det kræver, 
at der bliver taget noget af de velbjærgedes overflod. Det er SF klar til. 

Ligestilling på lige vilkår
For SF er det grundlæggende, at de kvindelige værdier og erfaringer kommer til at præge hele 
samfundsudviklingen. Det gælder på arbejdsmarkedet, på uddannelsesområdet og i det politiske liv, hvor det 
stadig er undtagelsen, at kvinder har indflydelse. For at sikre kvinders økonomiske uafhængighed er det nød-
vendigt at nedbryde det kønsopdelte arbejdsmarked. Kvinderne arbejder især i omsorgs- og serviceerhvervene og 
i fremstillingsvirksomhederne. Her er lønnen dårligst, deltidsarbejdet mest udbredt og arbejdsvilkårerne dårligst. 
Den teknologiske udvikling stiller nye krav til arbejdsstyrken og her er især kvinder sårbare, fordi de generelt er 
dårligere uddannet end mænd.
• Bedre uddannelse til kvinderne
er et af midlerne til større ligestilling. Foruden Betalt Frihed til Uddannelse - hvor dem med mindst uddannelse 
har førsteret - skal der også gøres en stærkere indsats for at få piger ind på utraditionelle uddannelsesområder på 
alle niveauer.
• Kønskvotering
er også et vigtigt krav. Det går alt for langsomt med ligestillingen i det offentlige liv, kvindernes kvalifikationer 
har ikke samme vægt som mænds kvalifikationer ved besættelse af stillinger, udpegning af råd, udvalg m.v. 
Kvinder er stadig fraværende eller kun ringe repræsenteret der, hvor beslutningerne træffes. Og det diges at være 
på grund af deres manglende kvalifikationer.
• Nedsat daglig arbejdstid
er et vigtigt krav for kvinder, fordi de stadig er mest belastet af dobbeltarbejde og dermed af den arbejdsdeling i 
hjemmet.

Uddannelse for alle - i alle aldre
Lav uddannelse giver større risiko for arbejdsløshed
Et samfund i udvikling skal hele tiden holde sine uddannelser vedlige og supplere med ny viden og kunnen. 
Derfor er SFs uddsannelsespolitik ikke kun for de 7-25 årige. Uddannelse skal være en ret for alle, uanset alder 
og familiemæssig baggrund. Jo mindre uddannelse, jo større risiko for arbejdsløshed. Selv blandt arbejdsløse er 
der forskelle. Arbejdsløse uden uddannelse havner oftere i de langtidsarbejdsløses rækker end arbejdsløse med 
uddannelse. SF vil derfor sætte hårdt ind for at skaffe uddannelse til arbejdsløse, allerede første gang de står 
uden job. 
• Praktik til alle EFG-elever
SF vil ikke acceptere den nuværende situation, hvor hver tredie af vore unge ikke får nogen erhvervsuddannelse. 
Erhvervsuddannelserne må udbygges. Alle unge, der ønsker det, skal kunne få en uddannelse. Derfor skal der 
være praktikpladser til alle EFG-elever og de skal have løn i basisåret. 
• Et tidssvarende gymnasium
Et helt utidsvarende gymnasium er skyld i, at alt for mange forlader uddannelsen i utide. SF ønsker, at gymnasiet 
er opdelt i hjemklasser, der samarbejder tværfagligt, at elevdemokratiet udvides og at eleverne har valgfag i den 
sidste del af uddannelsen. Mange unge afslutter gymnasiet, men kan ikke komme videre på grund af 
adgangsbegrænsningen. SF vil udvide antallet af uddannelsespladser - særlig for de mellemlange 
teknikeruddannelser. 
• Folkeskole - helhedsskole.
Allerede i folkeskolen grundlægges de sociale skævheder, der kan spores hele vejen op i uddannelsessystemet. 
SF er tilhænger af en udelt folkeskole udenkarakterer og eksaminer. vi kan få en skole, som alle har glæde og 
udbytte af at gå i, ved at veksle mellem teoretisk og praktisk arbejde. 
• Uddannelse til alle lønmodtagere
Det er ikke nok. at vi nøjes med at forbedre folkeskolen og uddannelsesmulighederne for de unge. Der er 
hundredtusinder af lønmodtagere, der aldrig fik en chance i uddannelsesræset. Dem skal der gøres noget for, bl.a. 
ved Betalt Frihed til Uddannelse for alle lønmodtagere. 

Et børneliv - et bedre liv
Børnefamilien og især den enlige forsørger har det hårdt, både økonomisk og aibejdsmæssigt. Institutionerne 
bliver dyrere og dyrere, fordi staten hele tiden angriber kommunernes budgetter. Prisen på fødevarer stiger og 
stiger. Og når arbejdsdagen endelig er forbi, er der ikke megen tid til leg, samvær, snak og kærtegn. Derfor har 
familien brug for:
• Nedsat daglig arbejdstid til alle
• Sabbatordning
vil også give familierne bedre tid til at være sammen med deres børn.
• 10 årlige fridage
til forældre i forbindelse med børns sygdom
• Frihed med løn
til forældre, hvis børn lider af en livstruende eller meget alvorlig sygdom.
• Differentieret moms på mad
• Større børnetilskud
til eneforsørgere.
• Nedsættelse af taksterne i daginstitutionerne
til enlige forsørgere på bistandshjælp.


Der unge er her også
Hvis du undrer, hvor ungdomspolitikken er blevet af i partiernes 
valgprogrammer – så læs hurtigt videre
De borgerliges ungdomspolitik er nemlig en hån. I dag får ca. 20 procent af en ungdomsårgang aldrig afsluttet en 
erhvervskompetencegivende uddannelse. De borgerlige har reelt ikke gjort noget, udover at sætte flere stole ind i 
klasseværelserne. De har ikke sikret alle unge en praktikplads. De borgere lige var imod forbedringer af SU-
reformen, som SF gennemførte sammen med de radikale og Socialdemokratiet. Og hvad med alle de ung-
domsarbejdsløse? Alt for mange unge er i dag uden arbejde, mere end 20.000 unge er på den lave sulteparagraf i 
bistandssystemet og mange unge bliver nu skubbet over på førtidspension. De borgerliges ungdomspolitik 
vender den tunge ende nedad. SFs ungdomspolitik skal give de unge mere magt og indflydelser. Rimelig 
levevilkår, solidarisk ungdomspolitik og demokratiseringer. Alle unge skal kunne flytte hjemmefra, når de bliver 
li år og leve et selvstændigt og økonomisk trygt liv. Det kræver mere end 20.000 ungdomsboliger. SF foreslår, at 
uddannelsessøgende maksimalt skal betale 15 procent af deres samlede indtægt i husleje. Sultebestemmelsen 
skal fjernes og alle unge skal sikres et arbejde eller uddannelse via en landsdækkende ungdomsgarantiordning. 
Kommuner skal kunne bevilge penge til nye og anderledes projekter, som unge går i gang med. Unge kunstnere 
eller unge, der ønsker en sabbatordning, skal også have et tilbud om en rimelig indkomst over en tidsbegrænset 
periode. De unge skal kunne udfolde sig kreativt. Her kommer de nye kulturcentre som væresteder og 
værksteder ind i billedet. På disse skal der være ordentlige faciliteter til at arbejde med, f.eks. video, radio, 
maleri. I uddannelserne skal di unge have medbestemmelse på skolernes drift, valg af rektorer/inspektører og pi 
undervisningen, f.eks. ved projektorienterede arbejdsformer. 

Sunde og spændende boliger
Alle mennesker i Danmark har krav på en sund og spændende bolig. Det kræver en helt ny, solidarisk 
boligpolitik. Alt for mange betonklodser er blevet smækket op. Alt for mange fantasiløse parcelhusområder 
spredt over landet. Og alt for mange gamle udlejningsejendomme forfalder, fordi spekulation og profitjagt stadig 
får lov at styre boligmarkedet. Og den offentlige støtte til byggeriet fordeles helt skævt. De fleste penge gives til 
dem, der i forvejen har nok. Rentefradragsretten giver størst tilskud til de dyreste huse.
Beboernes boliger
SF arbejder for et boligbyggeri, der er frigjort for finansiering på børsen og for private bygherrers udnyttelse af 
lejernet. Boligmiljøet skal være af vekslende og lægge op til ak tiviteter og fællesskab. Der skal bygges 30.000 
nye boliger' om året frem til å 2000-heraf mindst 12.000 almennyttige og 5.000 ungdomsboliger. Huslejen skal 
nedsættes kraftigt, så almindelige mennesker har råd til at flytte ind i de nye lejligheder. Den gamle boligmasse 
skal sættes i stand ved en styrkelse af byfornyelser. Dette skal ske med bevarelse laf de miljømæssige kvaliteter i 
de gamle kvaterer, og det skal sikres, at lejerne har indflydelse på udviklingen i deures område. Også i de private 
udlejningsejendomme skal lejernes indflydelse styrkes - ikke mindst for at sikre en ordentlig vedligeholdelse. 
Det er i urimeligt, at lejerne betaler udgifterne til vedligeholdelse, mens udlejerne disponerer over midlerne. 
Efterhånden bør alle udlejningsejendomme overtages af lejerne som almennyttige andelsboliger. Kodeordene for 
en solidarisk boligpolitik er:
• byg for mennesker, ikke for profit
• lejerindflydelse og demokratisering. 

En pension til at leve af
Ulighederne skal ikke fortsætte, når vi bliver gamle
Danmark er på mange måder et ulige samfund. Det gælder også, når vi bliver gamle. Nogle har kun deres 
folkepension at leve af. Andre har også ATP. Nogle har pensionsordninger aftalt i overenskomster eller en 
tjenestemandspension, udover folkepensionen og ATP. Andre har sikret sig gennem private  pensionsopsparin-
ger, udover folkepension og eventuelt ATP. 
Udbyg folkepensionen og ATP
For SF er det en urimelig forskelsbehandling. Det er galt nok, at der er stor ulighed, mens vi er i arbejde Men det 
bliver dobbelt uretfærdigt, når det fortsætter, når vi bliver gamle. Den mest solidariske måde at skabe større 
lighed på, når vi bliver gamle, er at udbygge folkepensionen, fordi vi her yder efter evne og nyder efter behov. 
Det gælder i det mindste i det opfang, at skattesystemet er retfærdigt. Derfor er SF tilhænger af, at 
folkepensionen udbygges. Men da det bl.a. på grund af skattetrykket er vanskeligt at finansiere en forbedret 
pension alene over skatterne, mener SF også, at ATP skal ændres og udbygges. Her er det afgørende, at man 
indbetaler efter evne, og at udbetalingerne bliver solidariske sådan at folk, der periode vi har været på dagpenge 
eller bistandshjælp, ikke skal undgælde. 

Er der et yndigt land
også for indvandrere og flygtninge?
For SF er det fundamentalt, at alle mennesker er lige. Derfor tager vi kraftigt afstand fra enhver form for racisme 
og forskelbehandling. For SF er international solidaritet og forpligtelse noget, vi tager alvorligt. Derfor mener vi, 
at Danmark svigter sine internationale forplilgtelser ved at føre en alt for restriktiv flygtningepolitik. Af den 
samlede befolkning i Danmark er 53.000 indvandrere fra lande udenfor Norden, EF og USA og 24.500 er 
flygtninge. Vi mener flygtningstallet er uanstændigt lavt i forhold til verdens flygtningeproblem. Vi arbejder 
derfor for, at Danmark skal ændre sin restriktive afvisningspolitik overfor folk, der kommer til grænsen for at 
søge asyl. Vi mener også, at Danmark kunne tage imod flere af de flygtninge, der sidder i FNs lejre  og venter på 
genbosætning. 
Lighed, valgfrihed og samarbejde
SFs indvandrerpolitik bygger på lighed, valgfrihed og samarbejde. På dette grundlag kan indvandrere udvikle 
selvfølelse og selvopfattelse som borgere i Danmark, samtidig med at de bevarer grundlaget i deres egen kultur, 
oprindelse og hele livssituation. Og på denne bag grund kan indvandrere blive en betydningsfuld ressource i det 
danske samfund. SF afviser påstande om, at indvandrere lukrerer på det danske samfund. Tværtimod ved vi, al 
de i høj grad henvises til de dårligst betalte jobs, at de bor dårligere end danskere, samt at de bruger uddannelses, 
sundheds-, og social-systemet mindre end danskerne, samtidig med at de har en højere arbejdsløshedsprocent. 
Det er løgn, når det påstås at indvandrere og flygtninge er skyld i at pensionister og unge mangler boliger og 
arbejde. Det er den borgelige regerings politik, der har skylden. 

Aftrap skattefordele for pensionsordninger
Men selv om man laver en arbejdsmarkedspension i form af ATP, er det vigtigt, at folkepensionen stadig er den 
største del i en pensionsordning, bl.a. af hensyn til dem, der kun har deres folkepension at leve af, f.eks. førtids-
pensionister og invalidepensionister. I det omfang en arbejdsimarkedspensionsordning i form af ATP udbygges, 
skal man aftrappe de mange skattefordele, de eksisterende pensionsordninger har. Så får vi langt større lighed 
end det vi kender til i dag - også når vi bliver gamle. 

Alle snakker om miljøet, men…
Nu skal der renses ud i alle miljøets sår
I sidste valgkamp i efteråret 1987 var der ingen grænser for, hvor grønne alle partier var. Men nu svinger 
pendulet tilbage igen. Den stærkt opreklamerede vandmiljøplan, som regeringen Schluter vedtog sammen med 
Det radikale Venstre er regeringen nu i fuld gang med selv at underminere. Under dække af en diskussion om at 
ville prioritere, er de nu i gang med at vende tilbage til den gamle laden-stå-til politik. Som om det er muligt at 
prioritere mellem ødelæggelsen af grundvandet fra kemikaliepladser og forureningen af luften fra bilerne. Den 
barske virklighed er, at miljøet fortsat er meget alvorligt truet, og vi må derfor i gang med at løse alle 
problemerne samtidigt. Det er fortidens ligegyldige holdning, der nu skal renses op efter. Syreregnen, den 
omsiggribende skovdød, nitratbomben under vores drikkevand, viser at »klokken er frem minutter i tolv«.
Men oprydning er ikke nok
Miljøproblemer løses ikke ved bedre rensning alene - de kan på langt sigt kun løses ved, at der produceres og 
for-bruges på en anden måde end i dag. Derfor mener SF, at miljøpolitiske hensyn må indarbejdes på alle 
områder. 
Storebæltsbroen
Også SFs modstand mod Storebæltsbroen skal ses i denne sammenhæng. Broen vil medføre, at en stadig 
stigende del af den tunge godstrafik bliver ført gennem Danmark på lastbiler. Resultatet bliver mere luftforure-
ning og flere trafikulykker. Dertil kommer de miljøproblemer, der opstår i Storebælt og Østersøen. I stedet peger 
vi på en boret tunnel, som miljømæssigt er den bedste løsning, der samtidig betyder, at den kollektive trafik får 
topprioritet. 
Vi skal forebygge miljøskaderne
For SF er et godt miljø en del af kampen for et socialistisk samfund. Det langsigtede mål er: mindre 
energiforbrug - mindre råstofforbrug - renere produktionsmetoder og dermed mindre affald, der havner i vandet, 
jorden og luften - miljøvenlig produktion og miljøvenlige produkter. Her og nu kræver vi, at de sættes langt flere 
midler af ti fremme af renere teknologier. På den made kan der også skabes en lang række arbejdspladser. 
Danmark må satse på opbygge en industri på miljøområdet i et samarbejde mellem det private og offentlige, 
samtidig med at vi sætter alle kræfter ind på at forbedre miljø- og erhvervspolitik savnes i dag.
Energifråset skal stoppes
Vi bruger i dag så meget energi, at forbruget truer med at give et nyt miljøproblem: drivhuseffekten. Atmosfæren 
ophober så meget kultveilte, fordi vi afbrænder olie, kul og gas, at temperaturen på jorden stiger. Dette der 
umiddelbart for os nordboere kan lyde tillokkende, kan vise sig at fra helt uoverskuelige og farlige konsekvenser 
for klimaet. I Danmark må vi yde vores bidrag til løsningen af det globale energifrås. SF mener, at dette kan ske 
ved elbesparelse bl.a. ved at industrien pålægges energiafgifter, og ved at lade elafgifterne stige, hvis elforbruget 
stiger. I stedet for de forurenende kraftværker, baseret på kul og olie, skal energien komme fra decentrale 
kraftværker, der anvender vedvarende energi som vind, sol, biomasse samt naturgas. Det vil samtidig bidrage til 
løsningen af andre luftforureningsproblemer. SFs krav om bl.a. halvering af kvælstofoxider fra kraftværker 
kræver også intensiveret forskning i forbedre rensningsteknikker. 
Rent vand, tak!
Nitratniveauet i det danske grundvand stiger år for år. Baggrunden for dette problem er især udviklingen 
indenfor landbrugsproduktionen. Det er gået på samme måde i andre EF-lande. EFs vanvittige 
landbrugsordninger bærer en del af skylden for denne udvikling. SF vil arbejde for at vende udviklingen bl.a. 
gennem forslag, der bidrager til mere økologiske landbrugsformer, som støtter de mindre landbrug, samt ikke 
mindst atter gøre andelstanken til det bærende i løsningen af landbrugets problemer vedrørende finansiering og 
ejerforhold. 
Internationale løsninger 
Det er imidlertid ikke nok med en fornuftig dansk miljøpolitik. Miljøproblemerne er grænseoverskridende. 
Floderne smider jo ikke de farlige stoffer af ved toldstedet, derfor må problemerne løses i et internationale 
forsøg, skal gøres. Derfor  har SF i folketinget bl.a. stillet forslag om fremme af europæisk samarbejde skal være 
åbent for alle europæiske lande, også de østeuropæiske. I den forbindelse vil SF arbejde ihærdigt for at få fjernet 
de hindringer, der ligger for eksport af mere miljøvenlig vesteuropæisk produktionsteknologi til Østeuropa. 



Europa er mere end EF
Europa er meget større end EF-Unionstilhængerne tror. For SF er det afgørende, al Danmark nu gør en særlig 
kraftig indsats for at skabe et bredere samarbejde i Europa. SF modsætter sig EFs planer om at inddrage kultur 
og uddannelse i EF, og vi foreslår i stedet et øget kulturelt samarbejde mellem alle landene i Vesteuropa, åbent 
for Østeuropa. Samarbejdet mellem de nordiske lande skal ikke ind på et sidespor, men i stedet styrkes. 
Økonomisk selvstændighed
Det er specielt vigtigt nu, hvor EFs indre marked kører derudad. SF modsætter sigt kapitalliberalisering og pla-
nerne om ensartede afgifter. Vi vil fastholde Danmarks ret til at tilrettelægge en selvstændig økonomisk politik. 
SF vil aldrig acceptere, at kapitalens friheder vinder over lønmodtagernes ret til et forbedret arbejdsmiljø og 
befolkningens sundhed. For i at forsvare miljøet og arbejdsmiljøet er vi indstillet på at lovgive imod ERJSF har 
vist vejen, da folketinget vedtog et SF-forslag om at mærke   opløsningsmidler. selv om EF har forbudt det^
Vi skal sikre danske arbejdspladser
SF er tilhænger af at fjerne reelle tekniske handelshindringer i hele Europa, men vi vil ikke betale med et ringere
miljø, og vi vil ikke lade andre lande bruge argumentet om det indre marked til at udmanøvrere og udkonkurrere 
danske virksomheder. Udlandets overtagelse af er lang række virksomheder taler sit tydelige sprog. Hele denne 
tendens vil SF dæmme op for.


100%’s OPLØSNING
Det står skidt til med arbejdsmiljøet på en række arbejdspladser. Der meldes omtrent dagligt om problemer med 
især omgang med farlige kemikalier. En lang række af disse kemikaliers giftighed har længe været kendt; men 
det går alt for langsomt med at få forbud mod nogle af disse, eller blot regulering af omgangen med dem. Et 
minimumskrav må være at farlige stoffer mærkes forsvarligt. Særlig kendt er problemer med at få mærket 
organiske opløsningsmidler og kræftfremkaldende stoffer. Det bedste ville selvfølgelig være om man 
internationalt kunne nå frem til fornuftige – skrappe krav. Når EF imidlertid til stadighed lægger hindringer i 
vejen for dette, skal der ingen tvivl herske om at vi i SF kræver en selvstændig dansk mærkning – uanset 
hvordan EF reagerer på dette. 


Fold fantasien ud!
Men lokale kulturaktiviteter kræver også plads og penge
Reklamefinansiering af radio og tv og sponsorpenge til teater, musik, kunstudstillinger, museer står meget højt 
på de borgeliges kulturpolitiske ønskeseddel. De vil lægge ansvaret for kulturlivet i hænderne på erhvervsliv og 
mæcener og åbne for en blankhed og glathed, som ingen undtagen den, der er bange for selvstændighed og 
provokation, kan være tjent med.
En folkeligt modspil
Der er brug for stærke modspil til den isolation og passivitet, der kan blive resultatet af den borgelige kultur-
politik og at den strøm af underholdning, som kommer til os gennem hybridnet og paraboler i form af uden-
landske kommercielle tv-udsendelser. Vi vil gå op imod bedøvelsen med levende og folkelige kulturaktiviteter, 
med rammer, som kan bruges til leg og idræt og fællesskaber. Og vi vil ikke længere finde os i de skævheder, 
der råder på det kulturpolitiske område: At de mennesker, der bor dårligst, og som har de dårligste 
arbejds/uddannelsesforhold også har de dårligste kulturpolitiske muligheden Der, hvor de er, er der langt mellem 
grønne områder til idræt, der er få biblioteker og sjældent lokaler til fælles aktiviteter. SF har gennem forslag om 
anderledes prioriteringer af penge til kulturpolitik i folketinget søgt at sikre bedre udfoldelses- og 
kulturmuligheder for børn og voksne i de dårligste lokalområder. Vi mener, at et samvirke mellem sociale og 
kulturelle aktiviteter kan betyde meget for, at børn kan vokse op og blive aktive, levende voksne, som kan tage 
hånd om deres eget liv og tilværelse.
Rammer til udfoldelse
Vi vil ikke bestemme kulturpolitikkens indhold, men vi vil bestemme, at der skal være rammen som den kan 
udfolde sig i. Rammer betyder plads og penge. Plads i nye boligkvarterer og ved boligsaneringer til grønne om-
råder,  legepladser,  medborgerhuse,    folkemusik, amatørteater, loppemarkeder og plads til museer, teatre, 
biblioteker overalt, hvor der er behov tor dem og ønsker om dem. Penge i form af tilskud fra kommuner og stat 
til aktiviteterne. Også ikke mindst penge til støtte til lokalradio og lokal-TV. 
Idræt for alle
Fællesskab og folkelighed skal have højest prioritet i kulturpolitikken, også i idrætspolitikken. Vi vil skabe 
rammer for idræt for alle aldersklasser og begge køn. Drenge og piger skal kunne dyrke idræt samme i 
børneidrætten. Der skal være idræt i dagtimerne, for arbejdsløse, pensionister, efterø lønsmodtagere og 
skifteholdsarbejdere. Der skal være idrætsfaciliteter mange steder, og der skal i lokalplanen tages hensyn til 
idrætsmuligheder for de mennesker, der vil dyrke idræt for sig selv, når de har tid og uden at være bundet til at 
skulle indmelde sig i en forening for at gøre det. 
