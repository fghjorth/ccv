Kamp eller samarbejde
Det radikale venstre tror, vore vanskeligeheder klares bedst ved bredt politisk samarbejde.
Det radikale Venstre holdt lørdag og søndag et velbesøgt landsmøde i Odense., Beretninger fra 
mange kredse tydede på stigende tilslutning til Det radikale Venstres synspunkter overfor den 
øjeblikkelige situation., Landsmødet sluttede med vedtagelse af følgende politiske udtalelse:
Det nye folketing vil komme til at træffe beslutninger af vidtrækkende betydning.
I forhandlingerne om et europæisk frihandelsområde eller fællesmarked må Danmark af al magt 
værne sine landbrugsinteresser og søge en placering, der giver vor samlede eksport til de 
europæiske markeder de gunstigst mulige afsætningsvilkår, bevarer vor frihed til at videreudvikle 
vore handelsforbindelser med den øvrige verden samt vore muligheder for et snævert økonomisk 
samarbejde med de andre nordiske lande.
Udenrigspolitisk må Danmark støtte enhver bestræbelse for afspænding mellem Vest og øst, da det 
er Danmarks eneste chance, at krigen undgås. Danmark må i givet tilfælde afslå at modtage 
atomvåben eller anlæg dertil — anvende lige for angreb. Spørgsmål vedrørende eventuel 
modtagelse af andre nye våben må afgøres af folketinget. Danmark bør i FN og NATO kræve, at 
forsøgseksplosioner af brint og atombomber forbydes.
Danmarks økonomi rammes i øjeblikket hårdt af den tilskuds- og toldpolitik, vore allierede fører, og 
som i særlig grad går ud over landbrugsvarer, hvorved landets hovederhverv undergraves.
Hertil kommer, at de høje priser på råstoffer, som er til fordel for de lande, der ejer råstofferne, gør 
Danmark fattigere.
Under disse forhold er de 1000 mill. kr. årlig til rustningerne og de 40,000 mand, der på grund af 
disse rustning: unddrages produktionen, en for tung byrde.
Såfremt flertallet i folketinget imod Det radikale Venstres synspunkter fortsat vil opretholde en 
militærordning af det nuværende omfang med bibeholdelse af den nuværende tjenestetid, må der 
optages forhandlinger med vore allierede om foranstaltninger, der hindrer, at landet tvinges 
økonomisk i knæ. Talen om solidaritet indenfor NATOs fælles forsvar må også have en betydning 
på det økonomiske område.
En samordning af de økonomiske kræfter er nødvendig for at tilvejebringe en fast linie for landets 
økonomiske politik til sikring af en stabil valutabalane og et pris- og omkostningsniveau, der 
fremmer produktion og eksport til gavn for beskæftigelsen og befolkningens levevilkår.
Såfremt prisforholdene for landbrugets produkter ikke bedres, vil ekstraordinære foranstaltninger 
være nødvendig I særlig grad må der her tages hensyn til de unge, der har etableret sig i de senere 
år. Så snart valget er ovre, må den kommende regering indkalde repræsentanter for erhvervsliv, 
arbejdsmarked den økonomiske sagkundskab til rådslagning om en fælles indsats til løsning af de 
foreliggende problemer.
De store årgange af unge må sikres adgang til uddannelse og beskæftigelse. Der må sikres 
håndværket rimelige vilkår for antagelse af lærlinge, en plan for samarbejdet mellem de bestående 
tekniske skoler i hver egn må gennemføres, og der må tilvejebringes flere former for opfordring og 
specialuddannelse af ufaglærte arbejdere. Staten må fortsat bistå håndværket og andre mindre 
erhvervs-drivende ved udlån til produktive formål.
Opsparing, eget arbejdsindsats og investering i fremtidige produktionsmuligheder må påkaldes 
gennem en fordomsfri skattepolitik og fremme ad udbyttedelingsordninger, der giver arbejdere og 
funktionærer, økonomisk interesse i også at deltage i virksomhedernes investering. 
Lønningskommissionen, der behandler tjenestemændenes forhold må snarest afslutte sit arbejde. 
Opsparing med henblik på opnåelse af eget hus eller andelsbolig bør begunstiges.
Yderligere besparelser på statsbudgettet må gennemføres. Landsmødet understreger, at de 
foreliggende vanskeligheder ikke lader sig overvinde af et splidagtigt folk. Forsøgene på at dele 
befolkningen i to omtrent lige store dele, som gensidig bekæmper hinanden, må afvises.
Landsmødet kalder på de unge vælgeres bistand, til at imødegå den ensidige partipolitik, der bygger 
på gamle slagord cg hindrer den samling om opgaverne, tiden kræver.
Kamp eller samarbejde er det valg, vælgerne er stillet overfor den 14. maj.
Landsmødet opfordrer vælgerne til at gå samarbejdets vej ved den 14. maj at støtte Det radikale 
Venstre ved at stemme på liste B.

