Kristeligt Folkepartis valgavis
Nu må en ny regering til
Kristeligt Folkeparti beklager, at valget måtte udskrives. Valget forsinker akut hjælp til betrængte 
landmænd og håndværkere. - Men valget kunne ikke undgås.
- Regeringen præsenterede den 11. november forligspartierne for et ’forhandlingsoplæg’, der helt 
igennem var præget af LO’s socialistiske mærkesager, siger gruppeformand Christian Christensen 
fra Kristeligt Folkeparti, som sammen med de radikale fremlagde den dagsorden i Folketinget, der 
fældede den socialdemokratiske regering.
- For KRF er det afgørende, at landbruget og byggeriet sikres kapital, til en lav rente. Derfor har vi 
sagt ja til en frivillig aftale med pensionskasser, banker og forsikringsselskaber for at skaffe disse 
penge. Men lige så klart har vi sagt nej til tvang.
Regeringen ville imidlertid ikke afstå fra, om nødvendigt, at bruge tvang.
Regeringen magtede ikke at fortsætte en politik, som kunne forbedre erhvervslivets forhold.
Derfor må andre nu til!
- Hvem skal deltage i den ny regering?
- For KRF er det ikke afgørende, at det bliver en flertalsregering. Det vigtigste er, at det bliver en 
regering med en leder, som kan formidle det nødvendige brede samarbejde.
- Skal statsministeren hedde Christoffersen eller Schlüter?
Familien har skabt samfundet – det er ikke omvendt!
Familien er den mindste celle i samfundet. Samfundet har ikke skabt familien, men familien har 
skabt samfundet. Et godt familieliv er en væsentlig betingelse for, at samfundet kan fungere godt.
Formålet med familiepolitikken er at skabe gode rammer for trygge og harmoniske hjem, som giver 
børn og unge gode opvækstvilkår.
Kristeligt Folkeparti anser ægteskabet for den rette og bedste samlivsform mellem kvinde og mand.
Lovgivningen bør udformes sådan, at ægteskabet tilgodeses frem for andre samlivsformer.
Politiske, juridiske, sociale og økonomiske foranstaltninger må aldrig begunstige andre 
samlivsformer frem for det monogame, livsvarige ægteskab.
På en række områder yder ægteskabslovgivningen en bedre beskyttelse for ægtefæller end for dem, 
der blot lever i papirløst forhold. Sådanne love og regler ønsker KRF at bevare.
Væk med "skat på ægteskab"!
Kristeligt Folkeparti ønsker enhver "skat på ægteskabet" afskaffet. Derfor skal der foretages en 
lovgennemgang af alle de områder, hvor det betyder ekstra udgifter at gifte sig. Det gælder:
1. Skatteområdet, hvor der er mange 'omkostninger' ved at gifte sig
2. Det sociale område, hvor betaling og ydelser er afhængig af, om man er gift eller ej. Derved 
favoriseres papirløsheden ofte.
3. Pensionsområdet, hvor man skal fjerne alle regler, der økonomisk gør det betænkeligt at gifte sig.
Retten til livet
Ret til at leve
Den almindelige retsbeskyttelse skal naturligvis også omfatte det ufødte barn!
Fra barnet er undfanget og til menneskets dødsøjeblik er det principielt forkert at betegne 
mennesker som ønskede eller uønskede.
Abort af sociale grunde kan IKKE accepteres. I medicinske eller strafferetslige tilfælde (fare for 
moderens liv/voldtægt) bør abort kunne bevilges som en nødløsning.
Fri abort skal afskaffes
KRF vil fortsat arbejde ihærdigt for at få loven om fri abort ændret. Dårlige sociale og økonomiske 
forhold bør under ingen omstændigheder være begrundelse for abort.
Hjælp til gravide
Ved en indsats fra samfundets side bør der ydes forældre rådgivning om mulighederne for at få 
hjælp både til at gennemføre svangerskabet og klare sig efter fødslen. Samfundet skal stille 
økonomiske midler til rådighed i forbindelse med fødslen, f.eks. til bolig, udstyr og evt. omskoling.
Rådgivning ved to instanser
Så længe den nuværende abortlov gælder, skal der indføres obligatorisk rådgivning ved to instanser 
(læge og socialrådgiver) for kvinder, der ønsker abort. Ingen kvinde må få foretaget abort, før hun 
har modtaget alle relevante oplysninger om indgrebets art og hvilke former for hjælp, hun kan 
modtage for at gennemføre svangerskabet.
Forbedret barselsorlov
Barnets første leveår har afgørende betydning for dets senere udvikling. Samfundet bør derfor 
tilstræbe at give forældre økonomiske muligheder for at skabe så trygt og stabilt et miljø som 
muligt. Det sker bedst i barnets hjem. Derfor ønsker KRF at udvide barselsorloven, når de 
økonomiske muligheder foreligger.
Lettere at passe børn hjemme
Dansk lovgivning har i mange år - inden for områderne skatter, sociale ydelser og 
arbejdsmarkedsforhold - stillet forældre, der selv passer deres børn, ringere end de forældre, som 
benytter offentlig pasning.
Kristeligt Folkeparti vil afskaffe denne uretfærdighed.
Forhøjet børnetilskud
Forældre skal sikres reel valgmulighed mellem helt at passe børnene selv og lade dagpleje-familier 
eller daginstitutioner passe dem hele dagen eller en del af den. Derfor skal samfundets sociale 
ydelser for børn omfordeles. Børnetilskuddet skal sættes kraftigt op tilforældre, som ikke benytter 
daginstitutioner.
Dagpleje og halvdagspladser
Dagplejen, som ligner barnets hjem, må gøres mere attraktiv. Halvdagspladser bør ikke være 
forholdsmæssigt dyrere end heldagspladser.
Forældre skal kunne vælge, hvilken børnehave eller dagplejeplads barnet skal have. Principperne 
for oprettelse af friskoler bør bruges til en tilsvarende lov om frie børnehaver.
En god bolig til alle Familievenlig beskatning
 - KRF vil arbejde for en aktiv fritidspolitik, der kan sikre alle aldersgrupper mulighed for en 
meningsfyldt fritid
- Det offentlige skal stille RAMMERNE til rådighed. F.eks. lokaler, udstyr og friluftsanlæg. Men 
fritidens INDHOLD skal skabes af mennesker selv.
- Den frivillige og ulønnede lederindsats er så værdifuld, at den stadig bør være normal indenfor 
idræts-, børne- og ungdomsarbejdet, men det offentlige bør yde så store tilskud (direkte eller 
gennem tipsmidlerne), at arbejdet i øvrigt kan drives uden økonomiske vanskeligheder.
Kommunale fritidsaktiviteter bør kun sættes i gang, hvis der ikke er tilstrækkeligt mange tilbud fra 
andre sider. - Skolepasningsordninger skal kun omfatte skoletiden, og de må ikke hindre børnene i 
at tage imod tilbud fra idrætsforeninger og det ide-betonede børne- og ungdomsarbejde - Tværtimod 
er det af afgørende betydning, at de værdier og holdninger, som det ide-betonede børne- og 
ungdomsarbejde står for, kommer til at præge flest muligt.
Lokaler i børnehaver og skoler bør kunne åbnes for familieaktiviteter, så hjemmearbejdende 
forældre kan komme med deres børn og træffe andre voksne og børn.
Familievenlig beskatning
Skatte- og socialsystemet skal indrettes, så en af ægtefællerne kan blive hjemme og tage sig af 
børnene. Diskrimineringen af hjemmearbejdende ægtefæller skal ophæves. KRF foreslår, at 
ægtefællernes samlede indtægt deles lige over, så hver ægtefælle beskattes af halvdelen. (Splitting-
systemet).
En ung i huset
- KRF går ind for, at private, som tager en ung under huslig oplæring, skal have mulighed for et 
fradrag i skatten på 50 pct. af lønnen til den unge. Dog på disse betingelser:
1. Oplæring skal strække sig over mindst 1/z år og foregå efter en aftalt plan.
2. Oplæringen skal ledes af en voksen, som højst arbejder halvdags. 3. Der skal være mindst i barn i 
hjemmet under 15 år, som ikke er på institution eller i dagpleje hele dagen.
En god bolig til alle!
Et vigtigt led i KRFs familiepolitik er at skabe gode og sunde boliger til en overkommelig pris. 
Både for ejere og lejere. På den måde kan boligen danne ramme om et godt familieliv og give børn 
gode opvækstbetingelser.
Og borgerne skal selv have mulighed for at vælge den boligform, som passer til deres personlige, 
familiære og miljømæssige forhold.
- Det skal bl.a. ske ved hjælp af index-lån, som KRF mener, skal tilbydes alle slags boliger. Både til 
nybyggeri og ejerskifter. Vel at mærke ved siden af de nuværende låneformer.
INDEX-LÅN vil især være fordelagtige ved finansiering af udlejningsbyggeri, men kan også være 
til gavn for familier med små eller jævne indtægter, som ønsker at bygge eller købe en bolig.
De relativt lave boligudgifter, som index-lån
giver i starten, vil give de unge familier væsentligt større muligheder for at få deres egen bolig, 
mens børnene er små. Udgifterne fordeles mere jævnt over en længere årrække. Og det vil gøre det 
lettere for den ene af forældrene at blive hjemme hos børnene de første år.
Opsparing skal tilskyndes
De unges opsparing - til udbetaling på en ejerbolig eller indskud i en lejlighed - skal værdsættes 
højere. For eksempel ved hjælp af indekssikring, og skattebegunstigelser.
Standardfradrag skal forhøjes
Standardfradraget for vedligeholdelse af ejerboliger har ikke været reguleret, siden det blev indført. 
Det bør forhøjes. Men for at opnå det forhøjede fradrag, skal de reelle udgifter dokumenteres med 
regninger fra momsregistrerede håndværkere. Det vil fremme beskæftigelsen, og betyde mindre 
måneskinsarbejde.
Andelsboliger
Andelsboligen forener nogle af de bedste sider ved ejerboligen og lejeboligen. Derfor bør denne 
boligform støttes mest muligt.
Handicappede og pensionister
Når der bygges almennyttige boliger, skal nogle af lejlighederne indrettes med støtte fra det 
offentlige, så pensionister og handicappede får mulighed for at bo sammen med andre mennesker.
Store villaer til to familier
Love og administrativ praksis bør ikke forhindre, at store villaer bebos af to familier, f.eks. voksne 
børn og deres forældre. Derved kan børnepasning og plejeorlov også lettere klares og behovet for 
institutioner reduceres.
Byfornyelse
Boligområder, som ligger i centrum af byerne må beskyttes mod udslettelse. Byfornyelse skal ske 
efter en overordnet plan og i samarbejde med beboerne områderne, så bymiljøerne bevares.
Byfornyelsen kræver store økonomiske ressourcer. Men den skabe arbejde. Derfor må den 
offentlige støtte den.
Nye boligområder må placeres sådan, at den kan betjenes af kollektivtrafik. Privatkørsel i by 
områder bør begrænses Antallet af cykelsti bør øges.
Porno er åndelig forurening
- Pornografi er en stærk nedvurdering af mennesket og ofte en kønsdiskriminerende udnyttelse af 
kvinden. Den er et attentat mod den menneskelige kærlighed, ja mod selve livet! står der i Kristeligt 
Folkepartis familieprogram. Og videre
- Der bør på ny indføres forbud mod offentliggørelse og udbredelse af utugtige
skrifter, billeder, film, m.v. samt mod skrifter, billeder, film, og lign., der indeholder makabre 
volds- og drabsscener.
Det drejer sig om en åndelig og kulturel forurening af samfundet.
Loven mod børnepornografi var et første skridt i den rigtige retning. Kristeligt Folkeparti vil videre!
Hvem skal være statsminister?
- Om regeringslederen f.eks. kommer fra Venstre eller fra midterpartierne er ikke det afgørende, 
- Men KRFs krav vil helt klart være, at den kommende regering IKKE må være bundet af 
organisationer og andre uvedkommende kræfter udenfor Folketinget. Det var jo netop problemet til 
sidst med Socialdemokratiet.
Kristeligt Folkeparti har naturligvis intet imod LO eller Dansk Arbejdsgiverforening. De skal begge 
høres og kontaktes om de problemer, der vedrører arbejdsmarkedet. Men vi kan ikke acceptere en 
regering, der fastlåses af disse organisationer!
En økonomisk og kulturel genrejsning
- Et stort flertal sluttede op bag KRFs og de radikales dagsorden, så der blev udskrevet valg. Dette 
flertal har naturligvis en forpligtelse til at finde en afklaring på regeringsspørgsmålet efter valget.
- Hvilke opgaver ligger og venter på den ny regering?
- Som Kristeligt Folkeparti ser det, er der to hovedopgaver, som må løses: En økonomisk 
genrejsning og - hvad der er langt vigtigere - en kulturel genrejsning af samfundet på kristent 
grundlag.
Vi må jo se i øjnene, at det danske samfund er i opløsning... !
Værdierne og normerne udviskes, familierne trues af opløsning, man forsøger at fratage forældrene 
ansvaret for børnene.
Her har Kristeligt Folkeparti fra sin stiftelse sagt, at familien er en af de vigtigste grundpiller i 
samfundet. Går familien i opløsning, vil samfundet også gå i opløsning.
Derfor må vi sætte ind på alle områder for at give familierne - og ikke mindst børnefamilierne - 
gode muligheder for at holde sammen.
Der ved vælgerne, hvor de har Kristeligt Folkeparti: Vi står fast på det kristne livs- og menneskesyn 
som samfundets grundlag,
En akut opgave og en langsigtet
- Men samfundets økonomi må også bringes i orden.
Den kommende regering vil stå med en akut opgave. Den skal øjeblikkelig komme landbruget, 
håndværkerne og industrien til hjælp.
Den politik, som Kristeligt Folkeparti i forligssamarbejdet med S, R og CD arbejdede for og 
forsøgte at få igennem, må nu gennemføres med den kommende regering.
Men desuden må der lægges en langsigtet plan for at styrke erhvervslivet,
- Vi har et sundt og godt erhvervsliv, som kan konkurrere. Allerede i forligsperioden så vi en 
stigning i eksporten, til trods for den økonomiske krise.
Opgaven bliver, at gøre erhvervslivet og landbruget selvhjulpen på længere sigt, så det ikke er 
afhængigt af statstilskud og andre hjælpeforanstaltninger. Der kan bl.a. blive tale om at fjerne 
restriktioner og skattebyrder på jord og andre produktionsmidler.
Den kortsigtede løsning er nødvendig her og nu. Den langsigtede løsning er nødvendig for at 
genskabe optimismen. Dermed øges eksporten, betalingsbalancen forbedres og arbejdsløsheden 
falder!
  
Børnene skal vokse op med de kristne værdier i skolen
Børn og unge har brug for trygge rammer
- Børnene må i skolen have lov til at møde de kristne værdier, der gør livet rigere at leve.
- Kristendommen har - mere end de fleste nok tror - været med til at danne vores måde at tænke og 
føle på. Uden kendskab til kristendommen kommer børnene til at mangle en væsentlig forudsætning 
for at
forstå sig selv og det samfund, de lever i.
- I de bibelske tekster møder eleverne en kvalificeret stillingtagen til menneskelige livsspørgsmål i 
lyset af Jesu forkyndelse.
Fra teksterne lyder det, at tilværelsen er en gave, at menneskelivet skal leves i frihed og ansvar, og 
at det andet menneske er min opgave.
KRF ønsker at bevare denne holdning i skolen. Derfor skal kristendomskundskab styrkes i 
folkeskolen med et forøget timetal.
Skolen har sit mandat fra forældrene og skal være i overensstemmelse med dem. Det er væsentligt 
for KRF, at børnene i skolen lærer sig kundskaber. Undervisningen skal derfor være niveaudelt, så 
den kan tilpasses elevernes evner og der skal afsluttes med prøver, der svarer til disse niveauer, 
mener KRF.
Friskolerne må ikke diskrimineres
KRF vil kæmpe for at bevare folkeskolen på det kristne kulturgrundlag.
Men forældrene skal ikke af økonomiske grunde tvinges til at lade deres barn gå i folkeskolen, fordi 
prisen for friskole-pladser sættes op, som der flere gange har været tilløb til fra socialdemokratisk 
side.
KRFs holdning er, at "skolepengene skal følge barnet".
- Men hvorfor er kristne friskoler så populære?
- Fordi man bevidst har satset på en positiv lærerstab. Fordi man her har en positiv, medlevende og 
ansvarsbevist forældrekreds. Og fordi eleverne i den mindre skoleform føler sig mere trygge og 
trives bedre.
Vi ønsker at det samme skal kunne siges om folkeskolen.
Alle unge skal ikke i gymnasiet
Efter at adgangen til gymnasierne er blevet fri, er antallet af unge, som går denne vej, steget fra 20-
25 pct. til i nærheden af de 40 pct. Denne udvikling mener KRF ikke er heldig:
- Den store tilgang gør det umuligt for gymnasierne at fastholde det høje faglige niveau, så 
gymnasiet kan danne baggrund for videregående uddannelser.
- Men vi kan næppe lette presset politisk ved at genindføre adgangskriterier. Derfor bør vi istedet 
gøre de praktiske uddannelser mere attraktive og kompetencegivende indenfor handel, håndværk, 
industri.
Der har været en tendens til at gøre gymnasiet niere 'alment', og det kan jo være meget godt, hvis 
det da ikke går ud over den nødvendige viden. Og man kan godt være bekymret over de 
gymnasiereformer, der pusles med i undervisningsministeriets regi. De er som skåret efter de nye 
universitetscentre i Roskilde og Ålborg!
En ny livsstil
Familievenligt samfund! - forældrebetaling til den hjemmearbejdende ægtefælle - små skoleenheder 
- renere totalmiljø - tryghed i arbejdet
KRISTELIGT FOLKEPARTI
Skattefri folkepension
Kristeligt Folkeparti ønsker, at der skal gøres mere for at sikre ældre og handicappede en værdig 
tilværelse:
- Der bør være mulighed for en glidende overgang fra beskæftigelse til pension fra 60-års-alderen - 
bl.a. ved bedre adgang til deltidsbeskæftigelse kombineret med deltids pension.
Folkepensionen skal ikke beskattes, og indtægter ud over pensionen skal ikke medføre nedtrapning 
af pensionen, men beskattes normalt.
Ældre bor i langt højere grad have mulighed for selv at vælge om de vil blive i deres egen bolig 
eller på pleje- eller alderdomshjem. De, der ønsker at blive i eget hjem, skal sikres reel mulighed 
herfor bl.a. ved en udbygning af bestående hjemmehjælpsordninger (f.eks. hjemmehjælp i 
weekender).
Tilsvarende skal de, der ønsker at komme på alderdoms- eller plejehjem, så vidt muligt selv kunne 
bestemme, hvilket hjem de ønsker at komme på. Det bør også være muligt at flytte fra et hjem til et 
andet.
Plejeorlov
- Der bør også Indføres en ordning, så der kan gives økonomisk støtte til familiemedlemmer, der 
vælger at blive hjemme for at passe døende slægtninge.
Arbejde til handicappede
- Ved opførelse af nye offentlige bygninger, forretninger, kontorer m.v. skal der stilles krav om, at 
gangbesværede og mennesker, der sidder i kørestol, kan komme til og fra uden andres hjælp. Det 
samme bør i videst muligt omfang ske med eksisterende offentlige bygninger.
Handicappede bør også lettere kunne få arbejde i såvel den private som den offentlige sektor.
Blodskamsfilmen et angreb på den kristne kultur
Respekt for den kristne kulturarv og en afgørende forældre-indflydelse, er to meget væsentlige 
principper i Kristeligt Folkepartis kulturpolitik.
- Danmark har en kristen kulturarv. Det er en følge af det kristne evangeliums indvirkning på 
menneskene i Danmark i mere end 1000 år. Dansk kulturpolitik må derfor være båret af respekt for 
denne arv. Men her kniber det med enigheden i Folketinget.
Kristeligt Folkeparti vil gerne være med til at værne om og opmuntre den kunst, der fastholder 
menneskeværd og ansvar. Mennesket har ret til at møde respekt
for sin personlige værdighed, og det har ret til frihed under ansvar.
Derfor må hele kulturlivet ind under de samme etiske krav som al anden aktivitet.
Kommunerne skal bestemme bibliotekernes bogvalg
Et af de områder, hvor KRF ønsker en ændring er biblioteksområdet.
Partiet fremsatte allerede sidste år et forslag til en ny bibliotekslov. - Et væsentligt punkt i forslaget 
er, at det er kommunerne, der skal bestemme, hvilke bøger, der skal stå på bibliotekernes hylder. 
Kulturministeren har i et svar oplyst, at det også i dag er kommunalbestyrelserne, der har ansvaret 
for bibliotekernes bogvalg. Men dette ansvar ønsker vi yderligere præciseret i loven. F.eks. finder 
vi, at det er uansvarligt, at børnebiblioteker kan have bøger stående, der er af en sådan karakter, at 
det er forbudt at citere fra dem fra Folketingets talerstol.
For det andet foreslår vi, at kommunerne fremover kun skal have statsstøtte til den del af 
biblioteksudgifterne, der vedrører bogudlån og almindelig oplysning samt service for handicappede 
(lydbånd, lydaviser m.v.) Pladeudlån, teaterforestillinger, film, kunsttilbud m.v. må kommunerne 
selv betale i det omfang, de ønsker disse ting på bibliotekerne.
Nej til børneteater i skoletiden
Når det gælder fritids og kulturaktiviteter for børn, mener Kristeligt Folkeparti, at det frivillige 
børne- og ungdomsarbejde skal prioriteres højest, og at offentlige kulturtilbud ikke må stå i vejen 
for dette arbejde. - Vi er afgjort imod, at staten skal være kulturformidler. Men vi erkender, at der 
kan være behov for yderligere tilbud. Her må det så være op til; kommunerne at tage stilling til, 
hvad der skal gøres.
Men vi er imod, at del spilles opsøgende børneteater i skoletiden. KRF er principielt ikke imod 
børneteater. Men vi ønsker, at det skal foregå uden for skoletiden, så børn og forældre får mulighed 
for sammen at se og drøfte, hvad der bliver vist.
Imod videovold og støtte til blodskamsfilmen
Så længe kulturministeren ikke kan gøres ansvarlig for de produktioner, der kommer ud af de 
penge, det offentlige bevilger via Statens Filmcentral, vil KRF ikke være med til at bevilge penge til 
filmcentralen. Den aktuelle baggrund er Chr. Braad Thomsens blodskamsfilm "Den man elsker", 
der er produceret med støtte fra Statens Filmcentral, der også distribuerer filmen. - Folk må lave de 
film, de ønsker, for egne midler, blot de overholder landets love. Men statens midler skal ikke 
bruges til at nedbryde vort lands kulturværdier.
KRF vil også gribe ind over for udbredelsen al videokassetter med sadistiske voldsfilm og 
spekulationsporno.
Danmarks Radio skal styres af forbrugerne
Vedrørende radio og TV, mener Kristeligt Folkeparti, at Danmarks Radio i langt højere grad skal 
være styret af forbrugerne, således at lytterorganisationerne selv kan vælge en del af radiorådets 
medlemmer.
- Principielt mener vi, at lytterne bør bestemme radio og Tv's programpolitik, mens politikerne bør 
have ansvaret for den økonomiske styring.
Arbejdsløsheden skal bekæmpes!
- Danmarks betalingsbalance må bringes i orden. Derfor må der føres en politik, der styrker 
konkurrence-erhvervene (først og fremmest landbrug og industri). De skal styrkes i en sådan grad, 
at de i løbet af få år kan opsuge både den nuværende gruppe arbejdsløse og hele tilgangen til 
arbejdsmarkedet.
- Der må større støtte til den teknisk-videnskabelige grundforskning og den teknologiske udvikling. 
Der bør også ydes støtte - kommunalt eller statsligt - til personer, der ønsker at starte ny produktion. 
Støtten kan ydes som kursus, konsulentbistand, billige lejemål i en startperiode og eventuelt 
mulighed for negativ indkomstskat i en vis kortere periode I begyndelsen.
Der må lægges vægt på en bedre erhvervsforberedende uddannelse både i folkeskolens 
afgangsklasser og i de egentlige erhvervsuddannelser. Navnlig bør der lægges væg på at understrege 
den enkeltes ansvar for helheden l den virksomhed, han eller hun senere får arbejde i. I takt med den 
teknologiske udvikling bør der lægges stor vægt på den faglige efteruddannelse, for at man 
hurtigere kan udnytte den nyeste teknologi.
Flere deltidspladser
Der må skabes bedre mulighed for varieret arbejdstid for begge ægtefæller. Især forældre med små 
børn under skolealderen skal i størst muligt omfang have ret til deltidsarbejde og arbejde på flekstid. 
For at give reel valgmulighed mellem heltid og deltid er det vigtigt at sikre deltidsbeskæftigede 
samme rettigheder som andre, herunder tryghed i beskæftigelsen og A-kasseforsikring. 
Deltidsansatte skal have forholdsmæssig optjening af anciennitet og pension med muligheder for 
forfremmelse.
Hvis man ikke øger mulighederne for deltid, bliver en mængde små virksomheder, kontorer o.s.v. 
nødt til helt at opgive at have medhjælp, fordi der simpelthen hverken er råd til eller brug for hjælp 
mere end den halve dag eller f.eks. hver anden uge. Nej til deltid vil øge arbejdsløsheden.
Ens dagpengesats
Vi bør overveje at genindføre forsikringsprincippet i arbejdsløshedsunderstøttelsen. I øjeblikket 
betaler lavtlønnede den samme præmie til dagpengeforsikringen som højtlønnede, selv om de kun 
kan få en væsentlig lavere dagpengeydelse. Dette føles meget uretfærdigt af de lavest lønnede.
I stedet kunne man gøre den statslige dagpengesats ens for alle medlemmer at statsanerkendte A-
kasser. Vil man i enkelte A-kasser udbetale mere i dagpenge, må det opkræves hos medlemmerne 
som ekstrakontingent. Samtidig må vi arbejde på at nedbryde de stive faggrænser. En person, der er 
blevet arbejdsløs, må få lov at tage et nyt arbejde, selv om det falder ind under en anden 
fagforenings område end den, den arbejdsløse er medlem af.
Beskæftigelse
Produktion i offentligt regi, der konkurrerer med privat produktion, skal undgås. Men der er flere 
offentlige anlægsarbejder, der bør nyde fremme. Det vil f.eks. være fornuftigt at istandsætte de 
offentlige sikringsrum, så de er brugbare i en krisesituation. Sikring af visse kyststrækninger er også 
en naturlig aktivitet at sætte i gang. Det samme gælder anlæg af flere cykelstier.
Socialindkomsten skal forbedres
Kristeligt Folkeparti vil efter valget fortsat arbejde for at ændre loven om socialindkomst. De 
uheldige og urimelige virkninger, loven har haft - bl.a. for pensionister, der bor i en tidligere 
erhvervs- og beboelsesejendom - skal fjernes.
- Efter at loven er trådt i kraft har det vist sig, at bl.a. pensionister, der bor i en tidligere 
erhvervsejendom (f.eks. et nedlagt landbrug), ofte rammes urimeligt på grund af socialindkomsten. 
For hidtil er ejendomsværdien (dog fraregnet den del af ejendommen, der anvendes til beboelse) 
blevet talt med ved opgørelsen at vedkommendes formue, som Igen er med tilut danne grundlag for 
opgørelsen af socialindkomstens størrelse. Og det har betydet, at socialindkomsten l disse tilfælde 
ofte er blevet så høj, at de pågældende pensionister Ikke har kunnet få udbetalt fuld pension.
Denne urimelighed har KRF arbejdet på at få fjernet, og efter valget vil vi fortsat arbejde for, at 
reglerne om socialindkomsten ændres, således at disse urimelige tilfælde undgås. Dette gælder også 
tilskud til ophold på landbrugs- og efterskoler.
Menighedsrådene skal sikres reel selvbestemmelse
- Det er meget afgørende for Kristeligt Folkeparti, at menighedsrådene sikres en reel 
selvbestemmelsesret - dog ikke over præstens forkyndelsesfrihed.
- Tre konkrete områder, hvor KRF i sidste folketingssamling - og Igen efter valget - vil arbejde for 
at sikre menighedsrådene selvbestemmelse:
1. KRF fremsatte et forslag, der skal sikre, at menighedsrådene får mulighed for selv at disponere i 
de økonomiske sager i det sogn, hvor de er valgt til at varetage kirkens opgaver. Behandlingen af 
dette forslag endte med, at kirkeministeren blev pålagt at komme med et forslag herom.
2. KRF fremsatte også et forslag om ændring af reglerne for udnævnelse af domprovster og 
provster. KRF ønsker, at menighedsrådet i det sogn, hvor en domprovst skal være sognepræst, skal 
have indstillingsret ved udnævnelse af ny domprovst. Efter de gældende regler bliver 
menighedsrådet ikke hørt. Behandlingen af dette forslag' er foreløbig endt med, at kirkeministeren 
har nedsat et udvalg, der skal komme med forslag til en ny procedure ved udnævnelse af 
domprovster og provster. KRF vil snarest genfremsætte forslaget.
3. KRF ønsker også, at der bliver ansat en hospitalspræst ved Hvidovre hospital. - Når 
menighedsrådene, hospitalets ledelse, præster, provster og biskoppen er enige om, at der bør 
ansættes en hospitalspræst, så bør det ske - uanset, at kirkeministeren "principielt" er imod 
hospitalspræster. Han henviser til, at der i 1976 blev ansat en hospitalspræst l Ålborg, i 1978 i 
Odense, og i år er der blevet ansat en ny hospitalspræst i Hjørring.
Resultater som er opnået i forliget
Kristeligt Folkepartis femmands folketingsgruppe har i forliget været den drivende kraft bag de 
støtteordninger, der er givet til landbruget.
Men KRF har også på andre områder markeret sin støtte til landmænd og håndværkere.
Her er en oversigt over, hvad KRF bl.a. har medvirket til:
1. KRF stemte i december 1979 imod særskatten på landbruget.
2. KRF stemte for, at fem dyrtidsportioner
blev taget fra hver lønmodtager, for derved at lette lønpresset. Det svarer til 5 gange 1.240 kr., altså 
6.200 kr. )
3. I foråret 1980 fik KRF i forliget gennemført følgende for landbruget:
a.) gældssanering for 700 millioner kr.
b.) en refinansierings-ordning på 450 millioner kr. over 3 år.
4. I majforliget fik KRF sikret landbruget yderligere hjælp, som nu har fået følgende resultat: 5. En 
udvidelse af gældssanerings-ordningens rammer.
6. En rentestøtteordning, så renten sættes ned med 5 pct. 7. En udvidet låneordning for kurssikrede 
lån til 2.8 milliarder. 8. To terminsydelser kan omdannes til realkreditlån over 16 år til 6 pct. 9. 
Tilbagebetaling af tørkelån udsættes i tre år. 10. Rammerne for etableringslån til yngre landmænd til 
lav rente udvides.
11. Kapitalvindingsskatten lempes. Bundfradraget er blevet hævet fra 100.000 kr. til 180.000 kr.
12. Lempelse af formuebeskatningen på 200 millioner kr.
13. Formueskatten for selvstændige erhvervsdrivende lettes, ved ejere af erhvervsvirksomhederne 
må fratrække 20 pct. af værdien af 'fysiske erhvervsaktiver' (maskiner m.m.) før, der skal betales 
formueskat. Begrundelsen er, at disse ting er nødvendige for produktionen.
 Sådan vil KRF hjælpe landbrug og erhvervsliv
KRF har i forliget med Socialdemokratiet, Radikale og CD arbejdet målbevidst på at sikre 
landbruget og erhvervslivet bedre arbejdsvilkår.
Her er, hvad KRF forsøgte at få gennemført, da forliget brød sammen. Det er fortsat, hvad KRF vil 
kæmpe for:
Gældssanering
- landmændene skal tilbydes gældssanering gennem rentebillige indexlån, som skal skaffes til veje 
gennem en frivillig ordning med pensionskasserne, - eller ved hjælp af statsmidler.
Negativ indkomstskat
- dvs. at staten betaler 45 pct. af renteudgiften, fordi man på grund af underskud ikke kan udnytte 
rentefradrags-muligheden.
A/S-beskatning af landbrug og
håndværksvirksomheder
- dvs. at skatten på den del af overskuddet, der forbliver i virksomheden, kun bliver. på 40 pct. Hvis 
en landmand eller håndværker har et overskud på 200.000 kr. men kun trækker de 100.000 kr. ud til 
privatforbrug, slipper han for at betale den høje skat på de sidst tjente 100.000 kr.
Bedre afskrivninger
- afskrivningerne skal pristalsreguleres, så forskellen mellem afskrivning af ældre og nye maskiner 
ikke bliver så stor. Afskrivningen skal nemlig svare til, hvad den nye maskine ville koste.
Grundskatten fastlåses
- reglen om, at grundskatten skal ansættes til mindst 10 promille, når blot en skatteyder i kommunen 
støder mod skatteloftet, må væk. Den rammer landmændene. På kort sigt skal skatten på 
produktionsjord også væk, men på længere sigt skal grundskatten gå til landbrugets egen 
finansieringsfond. Var det sket for 10 år siden, ville det have afbødet meget af den nuværende krise.
Kapitalvindingsskat ophæves
-KRF vil fortsat arbejde for, at kapitalvindingsskatten på erhvervsejendomme bliver ophævet.
Eksklusivaftalerne skal afskaffes
Kristeligt Folkeparti har seks gange, siden partiet i 1973 kom i Folketinget, fremsat forslag om at 
afskaffe arbejdsmarkedets eksklusivaftaler. Og efter valget vil KRF på ny komme med forslag 
herom for at sikre organisationsfriheden.
- Der eksisterer i dag eksklusivaftaler på mange arbejdspladser. Det betyder, at mennesker kun kan 
få arbejde på den pågældende arbejdsplads, hvis de melder sig ind i en bestemt fagforening.
Det betyder også, at mange mennesker på grund af et sådant tvunget medlemskab af en bestemt 
fagforening er med til at give økonomisk støtte til politiske partier, aviser m.v., som vedkommende 
slet ikke sympatiserer med. Derfor har vi, siden vi kom i Folketinget arbejdet på at få disse 
eksklusivaftaler afskaffet.
Foreningsfrihed
- Vi, har ifølge grundloven foreningsfrihed i Danmark. Det må selvfølgelig betyde, at vi har frihed 
til at danne foreninger, men det må også betyde, at vi har frihed til at stå uden for de foreninger, 
som andre har dannet.
Dommen i Strasbourg 
Kristeligt Folkeparti mener ikke, at det er tilstrækkeligt at gennemføre det lovforslag, som 
regeringen bebudede før valget blev udskrevet. Dette forslag skulle have bragt den danske 
lovgivning i overensstemmelse med den dom, som Menneskerettighedsdomstolen i Strasbourg 
afsagde i august. Forslaget ville kun have betydet forbud mod afskedigelser, på grund af 
eksklusivaftaler, der er indført efter den enkeltes ansættelse. På grund af valget nåede regeringen 
dog ikke at få fremsat dette forslag i Folketinget.
- Men et sådant forslag er ikke nok. Eksklusivaftaler er klart i strid med grundloven, og derfor bør 
der være et generelt forbud mod eksklusivaftaler. Det bør også bemærkes, at det ikke er tilladt med 
eksklusivaftaler i det offentlige. Den samme organisationsfrihed bør gælde på det private 
arbejdsmarked.
De globale udfordringer
Et folketingsvalg drejer sig sjældent om udenrigspolitik. Dels er vælgerne og politikerne optaget af 
økonomiske og sociale spørgsmål, dels har der i skiftende folketing været bred enighed om de store 
linier i dansk udenrigspolitik. Alligevel kan der i en valgkamp, der drejer sig om "de nære 
problemer", være grund til at tage en række udenrigspolitiske temaer op. Danmark befinder sig jo 
ikke i et tomrum. Tværtimod er vi stærkt afhængige af, hvad der sker både i vor umiddelbare 
nærhed og i mere fjerntliggende lande. Og selv om Danmarks indflydelse i international 
sammenhæng er beskeden, har vi dog et medansvar for fredens bevarelse og det internationale 
samarbejde.
Nord-Syd dialogen
- På et nyligt afholdt topmøde i Mexico enedes 22 statsledere om i det mindste at fortsætte dialogen 
om de strids. spørgsmål, der i en årrække har skabt stigende spænding mellem industrilandene og 
udviklingslandene. Der var således ikke tale om noget forhandlingsgennembrud, og det magre 
resultat af topmødet afspejler i virkeligheden den hårdknude, den såkaldte. "Nord-Syd-dialog" 
længe har befundet sig i.
Problemerne mellem i- og ulandene er blevet belyst i utallige rapporter, f.eks. den såkaldte Brandt-
rapport. Og det er ikke mere eller mindre realistiske forslag, der mangler, men den politiske vilje fra 
de rige landes side til at afgive nogle af deres "velerhvervede rettigheder" til fordel for ulandene. 
Danmark må her yde en mere aktiv indsats for at få krudt dødvandet i de internationale 
forhandlinger.
Et område, hvor vi umiddelbart kan yde en indsats til gavn for ulandene, er ulandsbistanden. 
Danmark bør senest i 1990 nå op på at yde en procent af bruttonationalproduktet i bistand til 
verdens fattige lande. Her har Kristeligt Folkeparti gjort en konkret indsats ved at forhindre 
regeringens påtænkte fastfrysning af bistanden i den kommende fem år. I stedet lykkedes det at 
sikre en rimelig stigningstakt. Det vil i 1982 betyde ca. 120 millioner kr. ekstra til bistandsarbejdet.
Bistand gennem industrien og missionsselskaber
Men vi skal ikke bare ukritisk hælde penge i ulandene. Dansk ekspertise fra erhvervslivet, 
missionsselskaberne og en række private hjælpeorganisationer, herunder ikke mindst Folkekirkens 
Nødhjælp og Dansk Røde Kors, må i langt højere grad end hidtil engageres i bistandssamarbejdet 
for at sikre en mere effektiv udnyttelse af bistandsmidlerne.
  Våbenkapløbet
- Våbenkapløbet mellem Øst og Vest og den tiltagende militarisering af politiske spændingsområder 
som Mellemøsten og ulandene er en af tidens største udfordringer. Sker der ikke et afgørende 
gennembrud i våbenbegrænsnings og nedrustningsforhandlingerne, kan det i sidste instans være 
hele menneskehedens fremtid, der står på spil.
Den gensidige mistillid mellem Øst og Vest efterlader ikke meget håb om et sådant gennembrud. 
Alligevel må forhandlingerne fortsættes for at få aftaler i stand om gensidig og balanceret 
nedrustning, ikke mindst i Centraleuropa. Der er ikke noget realistisk alternativ. Desuden 
beslaglægger militærindustrien enorme menneskelige og økonomiske ressourcer, som i stedet burde 
anvendes til at udligne kløften mellem rige og fattige lande.
Hvad de nævnte spændingsområder angår, må Danmark presse på for at få stormagterne og andre 
våbenproducerende lande til at begrænse salget af våbenteknologi til disse områder. I stedet må FN-
systemet styrkes med henblik på effektivisering af verdensorganisationens mæglerrolle, ligesom 
indsatsen af fredsbevarende FN-styrker i konfliktområder må opprioriteres.
For EF - men skeptisk
Europæisk samarbejde er nødvendigt, men naturligvis kan formen diskuteres. For Kristeligt 
Folkeparti har det været afgørende, at samarbejdet hviler på et traktatligt grundlag, som sikrer 
principiel ligestilling mellem store og små EF-lande.
- Men KRF er skeptisk over for tendenserne til at gøre samarbejdet stadig mere omfattende, især da 
det ikke er lykkedes at få skabt tilfredsstillende og funktionsdygtige ordninger på så vitale områder 
som landbrugs- og fiskeripolitikken.
Vi ønsker derfor at fremme en rolig og fornuftig udvikling af samarbejdet, hvor man i første række 
søger at gøre de ting bedre, man er i
gang med, før man kaster sig over nye opgaver. Vi vil derfor især arbejde for en effektivisering af 
landbrugspolitikken, ligesom en fælles fiskeripolitik, der tilgodeser danske fiskeriinteresser, snarest 
må forhandles færdig.
Vi er stærkt på vagt overfor de bureaukratiske tendenser i EFs opbygning.
Til gavn for ulandene
Også EF's forhold til ulandene tillægger Kristeligt Folkeparti afgørende betydning. Her er det med 
den såkaldte Lomé Konvention lykkedes at skabe et godt samarbejde med omkring 60 ulande.
Endelig anser KRF en udbygning af samarbejdet med de øvrige nordiske lande for en vigtig opgave 
i EF.
KRF lægger afgørende vægt, at EF-landenes udenrigspolitiske samarbejde fortsat er et samarbejde 
mellem suveræne stater. Der er ikke behov for yderligere formalisering af dette samarbejde i form 
af traktater eller lignende. Danmark må fortsat kunne anlægge sin egen bedømmelse af 
udenrigspolitiske problemstillinger og samarbejde med de lande, der i de enkelte situationer står 
vore synspunkter nærmest. Erfaringsmæssigt vil dette lige så ofte være de øvrige nordiske lande 
som de øvrige EF-lande.
Det er nødvendigt med en ny og bedre livsstil
- Vi har i de sidste årtier haft en meget uheldig livsstil.
- Tilværelsen er mere og mere blevet en jagt efter materielle goder. Vi er blevet forbrugsmennesker. 
Det store forbrug har medført, at vi som aldrig før bruger løs af vor jords begrænsede mængder af 
råstoffer og energi. Samtidig truer forurening med at påføre vort miljø uoprettelige skader. Men 
"forbrugsfilosofien" smitter også af i forhold til vore medmennesker. Når vi mere og mere forbruger 
hinanden, vil taberne blive familien, børnene og arbejderne i virksomhederne og i det hele taget de 
svage i samfundet - Det er nødvendigt, at samfundet påvirker i retning af en ny og bedre livsstil!
Forbrugsstigningen skal begrænses
- Hvad skal den livsstil gå ud på?
- Den skal begrænse forbrugsstigningen. Væksten i vor produktion skal i højere grad komme 
ulandene til gode. Vi må fortsætte bestræbelserne på at spare på de knappe og dyre 
energiressourcer. De alternative energikilder må i løbet af en årrække bringes til at bidrage med en 
ikke ringe del af vor energiforsyning. Miljøet skal beskyttes mod forureninger og især beskyttes 
mod de svært nedbrydelige affaldsstoffer, som f.eks. kviksølv. Arbejdsmiljøet må forbedres, og 
man må sikre en bedre beskyttelse mod sygdomsfremkaldende stoffer.
- En ny livsstil vil også betyde et andet bosætnings- og arbejdsmønster. Der skal satses på en 
decentraliseret samfundsstruktur. Det vil sikre enkeltmennesket de bedste udfoldelsesmuligheder.
Støtte til Israel
- Konflikten mellem Israel og den arabiske verden har nu i en menneskealder bragt død og 
ødelæggelse i Mellemøsten, ligesom den har givet anledning til voldsomme, internationale 
spændinger. Det er Kristeligt Folkepartis opfattelse, at en fredelig bilæggelse af konflikten ikke vil 
finde sted, før den arabiske verden - herunder Den palæstinensiske Befrielsesorganisation PLO - 
accepterer Israels ret til at eksistere som jødisk stat inden for sikre og anerkendte grænser.
Det ulykkelige palæstinensiske problem skal ikke løses på bekostning af Israels sikkerhed, endsige 
eksistens.
Vi er ikke en nå-generation
Ved dette valg vil unge - især unge kristne - vise, at vi ikke tilhører någenerationen. Vi vil være 
villige til at tage det ansvar på os, vi har fået. Derfor vil vi gå ud og stemme den 8. december.
- Ordene er lærer Per Chrillesens. Han er landsformand for Kristeligt Folkepartis Ungdom, og 
folketingskandidat for KRF. Han fortsætter:
- Vi unge vil lade de kristne værdier afgøre vores stemme. Vi vil ikke lade os forvirre af egoistiske 
partier, men stemme på et parti, der vil arbejde for, at samfundets værdier skal fordeles til fordel for 
de svage grupper. Et parti der også i en krisetid vil arbejde for en forøgelse af ulandsstøtten! - Jeg 
går ud fra, at det er Kristeligt Folkeparti du tænker på?
- Ja, Kristeligt Folkeparti bygger sin politik på et kristent grundlag. Derfor kan partiet modarbejde 
de opløsningstendenser, vi ser i vort samfund i dag. En opløsning der giver sig udslag i 
menneskelige tragedier så som arbejdsløshed, opløste familier og stadig flere selvmord.
- Hvordan kan KRF modarbejde disse tendenser?
- En del af løsningen er støtte til familier i form af forhøjede børnetilskud, så forældrene kan være 
mere sammen med deres børn.
SU som statslån
- Forstår KRF de unges problemer? - Ja!
- Kan du nævne et eksempel?
- Ja, uddannelsesproblemerne. Mange unge er i dag nødt til at tage lån for at kunne gennemføre en 
uddannelse. På grund af de høje renter, vokser den samlede gæld så meget, at den ofte kan blive helt 
umulig at betale tilbage. Kristeligt Folkeparti har fremsat forslag om statslån til unge under 
uddannelse, uanset forældrenes indkomst. De skal ydes rente- og afdragsfrie i studietiden. Efter 
studiet skal de være lavtforrentede.
Jeg kan anbefale, at man stemmer på unge kandidater. KRF har brug for mange unge. pb
Flere boliger til studerende - væk med teltene
- Det er for dårligt, at nogle studerende er tvunget til at bo i telt, fordi det kan være næsten umuligt 
at få et værelse i de støre studiebyer. Det kan få den konsekvens, at man kan blive nødt til at afbryde 
studiet, hvis man ikke forholdsvis hurtigt finder et sted at bo.
Flere kollegier kan være en del af løsningen.
- Men det er også vigtigt, at der findes ungdomsboliger fordelt rundt i alt det øvrige boligbyggeri, 
således at kontakten mellem generationerne kan udbygges.
Når der bygges nyt, bør det gøres til et krav, at der findes ungdomsboliger i alle boligblokke.
Herluf Mørch foreslår også, at vi forsøger at få flere ældre, der bor alene i store huse og lejligheder, 
til at have unge boende. Dette kan stimuleres, hvis de ældres skatte- og boligsikringsordninger 
ændres, så de tilskynder til at have en ung boende. 
KRF har ideologien i orden
- Nogle mener, at de ikke kan støtte et parti, der hedder noget med ukristeligt, for det lykkes ikke 
altid at føre politik i overensstemmelse med et kristent livssyn. Men navnet >>Kristeligt 
Folkeparti<< betyder, at vi bekender kulør og viser, hvor vi henter vor inspiration.
Ligesom de øvrige KRF-kandidater vil hun kæmpe for at forbedre børnefamiliernes vilkår.
- Men der må også bygges flere boliger, så unge familier kan finde et sted at bo - til en rimelig 
husleje, siger Lisbeth Arbøl, som anser KRF for det eneste virkelige alternativ mellem højre- og 
venstrefløjen.
Indvandrerne
Lisbeth Arbøl foreslår også, at der udformes en politik over for indvandrerne, så de bedst muligt 
integreres i det danske samfund. - Danmark er deres hjemland, og vi må arbejde på, at de får samme 
livsvilkår som danskerne. Samme retlig heder og samme pligter.
Unge ledige skal i arbejde
- Vi skal ungdomsarbejdsløsheden til livs, siger værnepligtig Peter Juhl Kristensen, medlem af 
KFU's hovedbestyrelse og folketingskandidat for KRF. - Hvis vi ikke omgående sætter ind med 
initiativer, der kan få unge arbejdsløse i gang, risikerer vi at tabe en hel generation på gulvet. Unge, 
der har gået ledige i lang tid, kan blive uarbejdsdygtige, eller få meget svært ved at vende tilbage til 
arbejdsmarkedet. Dette vil få uoverskuelige konsekvenser både for den enkelte og for samfundet, 
såvel økonomisk som socialt. Det er nødvendigt omgående at gøre en ekstra indsats for at få alle 
unge beskæftiget med meningsfyldt arbejde.
- Der må oprettes flere lære-, og praktikpladser ved, at såvel private som offentlige virksomheder 
stiller disse til rådighed - eventuelt med økonomisk støtte fra staten.
Mere deltidsarbejde
- Hvad med de mange øvrige arbejdsløse? - Den bedste måde at gøre noget ved 
ungdomsarbejdsløsheden er netop at løse den sammen med arbejdsløsheden som helhed. For at 
dette kan lykkes, mener vi, at der må tages hensyn til bevarelse af det eksisterende antal 
arbejdspladser ved indførelse af ny teknologi.
Muligheden for at få deltidsarbejde må forbedres.
Endelig skal løn- og uddannelsesstrukturen inden for erhvervslivet og på arbejdsmarkedet gøres 
mere enkel og fleksibel. Der bør bl.a. indføres en graduering af unges løn i takt med, at de får en 
stigende erhvervserfaring. Uddannelserne bør deles op i kortere etaper, og det bør gøres lettere at 
skifte fra en erhvervsgren til en anden, slutter Peter Juhl Kristensen.
Øget indsats for at bekæmpe narko- og alkoholmisbrug
- Der skal gøres mere for at bekæmpe alkohol og narkotikamisbruget. Kristeligt Folkeparti foreslår 
en styrkelse af det forebyggende arbejde, an aktiv og medmenneskelig behandling, en eget indsats 
over for narkotikakriminaliteten og forbud mod alkoholreklame.
- Flere og flere erkender nu hashens farlighed. Vi ønsker, at straffen for at være i besiddelse af hash 
skærpes. Det bør være muligt at idømme bødestraffen allerede første gang en person pågribes med 
hash på sig, i stedet for den gældende praksis, hvor politiet gentagne gange nøjes med at give 
advarsler.
Kristeligt Folkeparti ønsker også flere initiativer for at bekæmpe det stigende alkoholmisbrug.
- Det viser sig, at et stigende antal trafikulykker forårsages af spirituspåvirkede personer. Og 90 pct. 
af al vold begås af personer, der er påvirket af spiritus.
Alkoholmisbruget koster samfundet mange penge i form af udgifter til behandling af psykiske 
lidelser og hospitalsindlæggelser.
Men det værste er dog alkoholmisbrugets sociale følger i form af ødelagte hjem, børn, der får en 
utryg opvækst m.v.
Derfor ønsker KRF:
1. at der indføres forbud mod alkoholreklamer,
2. at der gøres mere for at sikre, at der ikke udskænkes alkohol til unge under 18 år
3. at skoler, ungdomsklubber, idrætsanlæg m.v. holdes fri for alkohol
4. at det forebyggende arbejde øges.
Hvad KRF har udrettet i Folketinget
I de godt 2 år, der er gået siden sidste valg, har man ofte talt om økonomi. Med rette. Vor voksende 
ledighed og gæld til udlandet har tvunget ansvarlige politikere til at tage et medansvar. KRF har 
været sig sit ansvar bevidst. Men det er klart, at i et samarbejde kan man ikke få alle ønsker opfyldt. 
Men man kan præge og styre udviklingen med sin holdning. Det har KRF gjort.
Men hvad skal valget gøre godt for? Hvorfor stemte regeringen ikke for KRFs og de radikales 
dagsorden, der netop ville gavne landbrug og håndværkere?
En stemme på KRF giver indflydelse og fremmer samarbejdet.
Men KRF har ikke kun været forligsparti. Vi har også taget selvstændige initiativer:
Familiepolitik
1. Forslag om lovgivning, hvorefter insemination kun må finde sted mellem ægtefæller indbyrdes. 
2. Forslag om den såkaldte reagensglas-befrugtning, således at forskning om befrugtning uden for 
livmoderen styres ud fra et kristent menneskesyn. Forslaget indeholder bl.a. en bestemmelse om, at 
fosteret skal være retsligt værnet fra befrugtningsøjeblikket.
3. Forslag om støtte til uddannelsessøgende kvinder i forbindelse med graviditet og fødsel.
4. Forslag om at forhøje det almindelige børnetilskud i barnets første tre leveår fra godt 150 kr. om 
måneden til godt 1.000 kr. Forslaget forudsætter, at moderen ikke modtager dagpenge, og at barnet 
ikke passes i institution, der helt eller delvis finansieres af det offentlige.
5. Forslag om ændring af ægtefællers pensionsretslige stilling, så et pensionistægtepar ikke stilles 
økonomisk dårligere end to samlevende pensionister.
6. Forslag om at overføre forældremyndigheden til et umyndigt, forældreløst barn til dets faddere 
eller andre, der er udpeget ved navngivningen.
Uddannelsespolitik
1. Forslag om at ændre folkeskoleloven, så der indføres niveaudelte prøver ved afslutningen af 9. og 
10. klasse.
2. Forslag om uddannelsesstøtte, hvorefter støtten - uafhængigt af forældrenes økonomiske forhold 
- ydes som statslån, der er rente- og afdragsfri i studietiden og lavt forrentede efter studiets ophør. 3. 
Forslag om ændring af styrelsesloven for de højere uddannelsesinstitutioner, så man styrker de 
kredse, der har den faglige indsigt, samt sikrer mindretallene en mere retfærdig repræsentation i de 
styrende organer.
4. Forslag om indførelse af latinprøve på 9. klassetrin i ungdomsskolen.
5. Forslag, der ville sikre et statstilskud til driften af Nordsjællands Gymnasium. Statstilskuddet 
skulle svare driftsudgifterne pr. elev i de statslige og amtskommunale gymnasier i det pågældende 
område.
6. Forslag om at sikre en alsidig høring inden der træffes væsentlige beslutninger om udbygning af 
og reformer på jordbrugs-uddannelses-områderne.
7. Forslag om godkendelse af bankerhvervets egen uddannelsesplan.
Kulturpolitik
1. Forslag til ny bibliotekslov, hvis hovedtanke er at bevare gratisprincippet for boglån. Betaling for 
andre aktiviteter afgøres af kommunalbestyrelsen, dog skal lydbånd stilles gratis til rådighed til 
særlige formål, herunder til handicappede.
2. Forslag om radio og TV, så der opnås større alsidighed ved oprettelse af forbrugerejede radio- og 
fjernssynsselskaber, der får tildelt sendetid i forhold til deres medlemstal.
3. Forslag om forbud mod videovold for at skabe et
. retsligt værn mod den kommercielle udnyttelse og forråelse af børn og unge, som sker gennem 
udlejning og salg af voldsfilm på videokassettebånd.
4. Forslag mod børnepornografi. Presset af KRF's initiativ så regeringen sig nødsaget til at 
fremsætte et lignende forslag.
5. Forslag om forbud mod salg af pornografiske hæfter og lignende fra automater m .v.
Arbejdsmarkeds- og erhvervspolitik
1. Forslag mod erhvervs, erhvervspolitik så den enkeltes frihed sikres.
2. Forslag om etablering af en hjælpetjeneste, der dels skal afbøde nogle af de negative psykiske 
virkninger af langvarig arbejdsløshed, dels forbedre visse sider af den offentlige service. 3. Forslag 
om ændring af ligningsloven, så de selvstændige erhvervsdrivende får en godtgørelse for de byrder, 
det offentlige pålægger dem. Der foreslås et fradrag på 2 pct. af årsomsætningen, dog højst 5.000 
kr.
4. Forslag om, at en kreds af 15-20 pengeinstitutter leverer værdipapirer til Lønmodtagernes 
Dyrtidsfond (jvf. forvaltningen af ATP-fondens midler).
5. Forslag om etablering af en privat busrute mellem Århus og København. 6. Forslag om lige 
adgang til statens samarbejdsudvalg, så alle uanset organisationsmedlemskab får indflydelse på valg 
af personalerepræsentanter til statens samarbejdsudvalg.
Skattepolitik
1. Forslag om ændret beskatning af ægtefæller, så hver af ægtefællerne beskattes af halvdelen af 
ægteparrets samlede indtægt, uanset indtægtens oprindelse.
2. Forslag om fradrag i skatten for løn til unge under huslig uddannelse.
3. Forslag om forhøjelse af grænsen for gavebidrag fra 1.000 til 1.500 kr., dog således at ægtefæller 
til. sammen har ret til at fradrage 3.000 kr. uanset indkomstfordelingen.
4. Forslag om afskaffelse af dobbeltbeskatningen, således at aktieudbyttet ikke bliver beskattet 
hårdere end andre indkomster. 5. Forslag om lempelser af kapitalvindingsskatten.
Social- og sygehuspolitik
1. Forslag om bevarelse af Sankt Lukas Stiftelsens og Diakonisse-stiftelsens hospitaler med deres 
nuværende struktur.
2. Forslag om forbud mod reklamering for stærke drikke.
3. Forslag om undersøgelse af de totale samfundstab ved alkoholmisbrug.
4. Forslag om, at det klart præciseres, at besiddelse af euforiserende stoffer er ulovligt.
5. Forslag om forbud mod tobaksreklame og forslag om markedsføring af tobaksvarer, der oplyser, 
om sundhedsfarerne ved tobaksrygning.
Kirkepolitik
1. Forslag om ændring af lov om kirkers bestyrelse, så menighedsråd og provsti-udvalg alene 
fastsætter kirkeskattens størrelse uden at skulle spørge kommunalbestyrelsen.
2. Forslag om udnævnelse af domprovster og provster, så en enig indstilling fra menighedsråd, 
provsteudvalg eller biskop IKKE kan underkendes af kirkeministeren.
Nogle af ovenstående forslag er fremsat sammen med andre partier.

  
KRF styrker den grønne linie!
- Jorden hører Gud til. Han er skaberen - og vi skal som forvaltere stå til regnskab for vore 
handlinger.
Da kan vi ikke skalte og valte med jordens ressourcer. Der bør økonomiseres med uerstattelige 
ressourcer. Genbrugsskal fremmes. Væksten i olieforbrug skal fortsat dæmpes. Udviklingen af 
alternative energikilder skal prioriteres højt; Vi skal væk fra storby-tænkning og centralisering - og 
frem til det grønne og nære samfund!
KRF har et idegrundlag
- Ønsker De, at det kristne værdigrundlag skal være fundament for samfundet? Så må De stemme 
på et parti, der har en klar politik på dette område. Men De må også sikre Dem, at partiet omsætter 
sit program i praktisk politik i Folketinget. KRF vil kæmpe for en kristen kulturbasis for samfundet. 
Er De enig i dette, skal De vide, at KRF kæmper Deres kamp.
Mød derfor frem og stem på liste Q 
Kristent livssyn?
Har du et kristent livssyn - så vær med i det eneste parti med en klar kristen målsætning.
  

