Det ny parti i dansk politik

I løbet af godt to måneder - december 1958 og januar 1959 - tilkendegav ca. 18.000 vælgere ved 
deres underskrift, at de ønskede dannet et nyt parti, der på socialistisk og antimilitaristisk grundlag 
kunne arbejde for en fornyelse i dansk politik. På et landsmøde den 15. februar stiftedes 
SOCIALISTISK FOLKEPARTI.
Siden da er der dannet partiforeninger over hele landet. Der udgives et politisk ugeblad SF. 
Programudtalelse og love for partiet vedtoges på en kongres i juni 1959. Ved det kommende valg 
opstiller SOCIALISTISK FOLKEPARTI kandidater over hele landet, således at der i alle 
valgkredse kan stemmes på partiet.
Kongressens programudtalelse er tidligere trykt og udsendt i stort oplag. På grundlag af denne og 
efter fire dages drøftelser på partiets sommermøde ved Elsehoved på Fyn i år fremlægges her 
SOCIALISTISK FOLKEPARTIS POLITIK, som vi vil arbejde for at gøre til landets politik. Vi 
anser den for al være i det danske folks interesse, og vi ved, at den kan blive til praktisk virkelighed.
København, i september 1960

- Dansk- afrustning og neutralitet -
Af hensyn til Danmarks sikkerhed i den spændte internationale situation og fordi et militært forsvar 
af Danmark er en umulighed i de moderne krigsvåbens tid, foreslår vi alt militær på dansk område 
afskaffet ved total afrustning af vort land. Samtidig bør Danmark erklære sin neutralitet i tilfælde af 
stormagtskonflikter.

Den af fem partier vedtagne ny militærordning beregnes at skulle koste op mod 1200 millioner 
kroner årlig. Det er en tung byrde at bære i fredstid. Så sandt som militærudgifter er uproduktive.
I tilfælde af krig er dansk militær ikke blot nytteløst, men en fare for landet og befolkningen. Det vil 
da kun kunne gøre ét: nedkalde krigens ødelæggelser over vort land.
Men dansk afrustning og erklæret neutralitet vil betyde, at hvis en ny storkrig skulle bryde ud, er 
der mulighed for, at Danmark skånes for krigens ødelæggelser.
I den internationale politik vil dansk afrustning virke som et eksempel til efterfølgelse for andre 
lande. Dansk afrustning vil således støtte bestræbelserne for at bevare freden. Og for international 
nedrustning.
Alliancefri udenrigspolitik
Danmark bør melde fra som deltager i de militæralliancer, stormagterne opbygger. Danmarks 
udenrigspolitik bør være alliancefri og gå ud på at mægle i stormagternes konflikter, så freden 
bevares. Her vil Danmark kunne samarbejde med de mange øvrige alliancefri stater.
Danmark skal af al magt støtte bestræbelserne for at få prøvesprængningerne totalt standset og at få 
alle atomvåben forbudt og lagrene af dem tilintetgjort under kontrol.
Anlæg og opretholdelse af fremmede militærbaser på dansk område skal afvises..
Danmark skal støtte kravet om total afmilitarisering af hele Tyskland, og for at få oprettet en neutral 
zone i Europa som måske den vigtigste begyndelse til international nedrustning.
Danmark skal arbejde for at styrke, De Forenede Nationer som fredsbevarende faktor.
En sådan udenrigspolitik giver Danmark det største mål af sikkerhed, når den ledsages af de 
foranstaltninger, vi i vort eget land har fuld magt og myndighed til at beslutte:
Total dansk afrustning
Afskaffelse af alle militærudgifter
Proklamering af Danmarks neutralitet
Vi anser dansk afrustning og gennemførelse af en alliancefri udenrigspolitik for det første og 
væsentligste for vort land. Vi godkender ikke, at folketingsflertallet vedtog militærforliget uden at 
afvente folketingsvalget og høre vælgernes mening.
Socialistisk Folkeparti anser gennemgribende reformer på andre områder for påkrævede og mulige 
og agter at arbejde for deres gennemførelse.
Forslag til skattereform
Skattesystemet er ikke blot socialt uretfærdigt, men det virker vilkårligt og urimeligt, fordi 
økonomisk ligestillede får en højst ulige skattemæssig behandling. Socialistisk Folkeparti foreslår 
derfor følgende reformer:
Skattefradragsretten ophæves.
Den gavner kun de allerstørste skatteydere. Den gør beskatningen besværlig og uoverskuelig. Den 
bevirker, at stigende og svingende indtægter straffes.
Der indføres proportionalskat.
Af indtægter indtil 25.000 kroner svares skat med samme ørebeløb af hver krone, udover de første 
7.000 kroner, som er helt skattefri. Af indtægter over 25.000 kroner svares skat efter en stigende 
skala. Ved proportionalskat undgås urimelig beskatning af merindtægter, bl. a. ved hustrus arbejde. 
Herved løses sambeskatningens problem.
Kildeskat indføres.
Det bevirker, at man svarer skat af indeværende års indtægt i forhold til den øjeblikkelige indtægt. 
Indtægtsnedgang vil således betyde øjeblikkelig skattenedsættelse.
Børnetilskud i stedet for børnefradrag. Børnefradrag i den skattepligtige indtægt giver en meget stor 
skattelettelse for de, store indtægter men kun en beskeden lettelse for de små indtægter. Derfor bør 
børnefradraget erstattes af et kontant udbetalt børnetilskud til forældrene.
Effektiv kapitalvindingsskat.
Den så småt begyndte beskatning af arbejdsfri indtægter ved afhændelse af aktier, ejendomme og 
andre formuegoder udbygges fuldt ud.
Effektiv ligningskontrol.
Der skal være lige så skarp kontrol med erhvervsdrivendes indtægter som med lønindtægterne. 
Standsning af skattesnyderiet vil muliggøre nedsættelse af den almindelige skatteprocent.
Reklame og afskrivninger.
Erhvervsvirksomheders overhåndtagende udgifter til reklame og repræsentation skal kun i 
begrænset og kontrolleret omfang kunne fradrages deres skattepligtige indkomst. Adgangen til 
skattefri henlæggelser og afskrivninger begrænses betydeligt.
Bolig i eget hus.
Reglen om, at overskud eller underskud på et- og to-familiers huse og villaer påvirker 
indkomstopgørelsen, ophæves. Der bør være skattemæssig ligestilling mellem lejere af lejligheder 
og ejere af egne huse.
Byboere og landejendomme. Byerhvervs erhvervsdrivende, der ved siden af deres egentlige erhverv 
har købt en landejendom, skal ikke have ret til at fradrage dennes eventuelle bogholderimæssige 
underskud i deres indkomst ved hovederhvervet.
Kommunale skattely afskaffes.
For at opnå dette må der ske en omlægning af den kommunale inddeling.
De indirekte skatter.
Alle indirekte skatter, der i særlig grad rammer den jævne befolknings nødvendige forbrug, 
ophæves. I første række gælder dette tøjskatten og andre af de såkaldte forbrugsbegrænsende 
foranstaltninger.
En social boligpolitik
Retten til en egnet bolig er en menneskeret. Det er samfundets opgave at sikre den. Boligen bør lige 
så lidt som jorden være et spekulations- og profitobjekt. Socialistisk Folkeparti stiller følgende 
forslag og krav til boligpolitikken i Danmark:
Den årlige boligproduktion bringes snarest op på 30.000 nye lejligheder om året. I løbet af en 
kortere årrække skal produktionen hæves til 35.000 lejligheder årligt.
Lejlighederne skal være af god håndværksmæssig standard og være varieret størrelsesmæssigt 
således, at familiens behov er dækket med i hvert fald et rum for hver person. Lejlighederne skal 
have centralvarme og bad.
Rimelig husleje:
Lejlighederne skal kunne udlejes til en leje, der kan betales af familier med jævne indtægter. Dette 
kan opnås, når omkostningerne ved byggeriet bringes ned.
Renten for lån til boligbyggeri fastholdes ved samfundsindgriben på et niveau, der ikke er højere 
end 3 procent.
Finansieringen af boligbyggeriet, såvel under opførelsen som siden hen skal ske gennem ét 
finansieringsinstitut og ikke som nu gennem banker, kreditforeninger, hypotekforeninger o.s.v; 
Byggematerialerne billiggøres, dels ved skarp priskontrol, men i særdeleshed ved 
samfundsovertagelse (nationalisering) af byggemateriale-industrien (kalk-, teglværks- og 
cementtrusten).
Ved statens foranstaltning udføres det nødvendige forskningsarbejde for at nå til bedre 
tilrettelæggelse og større industrialisering af byggeriet.
Almennyttigt byggeri.
Byggeriet af udlejningsejendomme udføres på almennyttig basis.
Den bestående boligmasse skal over en årrække kunne overtages af lejerne på andelsbasis med 
almennyttig karakter.
Huslejestop for den ældre boligmasse er nødvendigt, så længe lejen i nybyggeriet ikke er bragt ned 
på et rimeligt niveau og så længe boligproduktionen ikke er tilstrækkelig.
Jordrentesalg af byggegrunde.
Al jord, der er eller beregnes at blive egnet og nødvendig til boligbyggeri, skal kunne overtages af 
staten eller kommunen til jordens vurderingspris. Det offentlige overlader på jordrentevilkår 
byggegrundene til byggeriet. Også dette vil gøre huslejen billigere.

En vidtgående ny socialreform
Den sociale lovgivning og den sociale forsorg har ikke holdt trit med samfundets forøgede velstand 
så lidt som med forholdene i de lande, Danmark nærmest må sammenlignes med. Socialistisk 
Folkeparti påpeger, at følgende sociale fremskridt ubetinget kan og må sikres:
Fuld beskæftigelse.
Samfundet har pligt til at sørge for, at der er fuld beskæftigelse til alle arbejdsføre og arbejdsvillige, 
ikke blot i perioder men altid.
Opfylder samfundet ikke denne pligt, er det staten og arbejdsgiverne, der skal betale 
arbejdsløshedsforsikringens udgifter. De skal ikke dækkes ved kontingenter fra arbejderne, som 
ikke er skyld i arbejdsløshed.
Familiepolitik.
Socialpolitikkens baggrund må være en familiepolitik. De nuværende børnefradrag i skatte-
indtægten og de såkaldte børnetilskud erstattes af reelle, kontante børnetilskud på 400 kroner for 
hvert barn, stigende til 800 kroner for de laveste indtægter. Pengene udbetales direkte til 
forsørgerne.
Der oprettes betydeligt flere pladser i vuggestuer, børnehaver og fritidshjem, således at behovet er 
fuldt tilgodeset. Dette er nødvendigt, både af hensyn til børnene og også af hensyn til udearbejdende 
mødre.
Sygeforsikringen.
Den nuværende sygekasse-ordning erstattes med en almindelig sygeforsikring, hvoraf alle skal være 
medlem, og hvor størsteparten af udgifterne dækkes af det offentlige. Sygeforsikringen skal betale 
alle udgifter under sygdom og yde fuld erstatning for tabt fortjeneste under sygdom (sygeløn).
Invalidereform.
Forsorg for invalider og andre arbejdshæmmede må som hovedsigte have indpasningen i 
samfundslivet i alle tilfælde, hvor det overhovedet er muligt (revalidering). Hvor dette ikke er 
muligt, ydes der invalidepension svarende til folkepensionen, om nødvendigt med særlige tillæg.
Folkepensioneringen.
Folkepensionens beløb hæves i løbet af en kortere årrække op til to tredjedele af arbejdsindtægten i 
gennemsnittet af den pågældendes ti bedste arbejdsår. Midler hertil skaffes ved arbejdsgiverbidrag 
til en statsfond.
Særlige politiske krav
Ombudsmandsinstitutionen. Ombudsmanden får samme indseende med den kommunale 
administration som med statsadministrationen. Hans myndighedsområde udvides til også at omfatte 
dommerne.
Retssikkerhed og retspleje.
Justitsministeriet opdeles, således at domstole og fængselsvæsen ikke hører under samme 
ministerium som politi og anklagemyndighed.
Valgretsalderen.
Der indføres 21 års valgretsalder til folketinget og de kommunale råd.
Demokrati og ytringsfrihed.
De politiske partier og deres presse får pligt til at oplyse, hvorfra de har deres indtægter. 
Oplysningerne kontrolleres af det offentlige.
Radio og fjernsyn forpligtes til objektivt og neutralt at give meget fyldige oplysninger om politiske 
og samfundsspørgsmål.
Samfundsovertagelse af monopoler
Nationalisering af væsentlige dele af det danske erhvervsliv er vigtige skridt på vejen til et 
socialistisk samfund, Men allerede under Danmarks nuværende samfundsforhold kan og bør der 
gennem nationalisering af samfundsvigtige virksomheder ske en betydelig udvidelse af den 
offentlige sektor i vort lands økonomi. SOCIALISTISK FOLKEPARTI foreslår, at dette i de 
nærmeste år sker på følgende
områder:
Samfærdslen:
Væsentlige dele af trafik og transportmidlerne er for så vidt nationaliseret, som de er i kommunalt 
eller statseje. De resterende privatbaner overtages af Statsbanerne. Det samme gælder adskillige 
rutebillinjer.
For hovedstadens og, muligvis enkelte andre store bysamfunds vedkommende overtager et 
offentligt trafikselskab de kollektive trafikmidler og driver og udbygger dem.
De private omvend koncessionerede telefonselskaber overtages ved koncessionens udløb af staten.
Pengevæsen:
Nationalbanken gøres til statsbank.
Al livsforsikring, al lovpligtig forsikring og al brandforsikring overtages af et statsselskab. En, 
sådan centralisering af forsikringsvæsen vil billiggøre administrationen, og da staten ikke, som de 
private selskabers aktionærer, skal tjene på virksomheden, kan forsikringspræmierne sættes 
betydeligt ned.
Industrimonopoler, produktionen af indenlandske byggematerialer (teglsten, kalk, cement) 
overtages af samfundet, hvorved byggeriets omkostninger til materialer kan sættes betydeligt ned.
Sukkerfabrikkerne, hvis aktionærer i mange år har fået deres dividende sikret ved sukkerlovene, 
overtages af staten ved koncessionens udløb i 1961.
Medicinalindustriens nationalisering overvejes.
Hvor nationalisering af monopolforetagender under de givne forhold er vanskelig (olieimporten og 
raffineringen f. eks.) indføres skarp statskontrol med importen og dens vilkår, så priserne til 
forbrugerne holdes nede og de danske aflæggere af udenlandske selskaber ikke får mulighed for ved 
faktureringsfiduser at unddrage sig skat.
Import af fast og flydende brændsel til offentlige virksomheder foretages direkte af staten.
Nye industrier der skabes som produkt af offentlig forskning og investering (f. eks., atomkraft) skal 
fra starten være statsmonopol.
Arbejdernes indflydelse:
Ved driften af offentlige og nationaliserede virksomheder skal arbejdernes og så vidt muligt også 
forbrugernes deltagelse i og indflydelse på driften sikres.
For arbejdernes og andre ansattes vedkommende skal det ske gennem bedriftsråd med virkelig 
myndighed.
Dette programskrift har kostet penge at fremstille og valgkampen koster penge. At give bidrag til 
Socialistisk Folkepartis valgfond er at støtte det politiske reformprogram der her er gjort rede for.
Valgfondsmærke til Socialistisk Folkepartis valgkamp
koster I krone. Det kan indklæbes her
Frihed, og demokrati i fagbevægelsen
I forholdet mellem arbejdere og arbejdsgivere har begivenhederne kraftigt understreget, at det under 
urolige økonomiske forhold i et kapitalistisk samfund ikke er, muligt at binde arbejderne til 
overenskomster af flere års varighed. Arbejderne må have mulighed for hvert år at forhandle med 
arbejdsgiverne om sådanne ændringer i de faglige overenskomster, som sikrer arbejderne en rimelig 
andel af produktionsudbyttet.
Reglerne for forhandlinger om arbejdernes løn- og arbejdsforhold må ændres, så. ledes at den bliver 
lige og direkte adgang for alle arbejdere til at øve indflydelse på forhandlingernes gang så vel som 
på afgørelsen, når forhandlingsresultatet foreligger.
Der må indføres fuldstændig demokrati i dansk fagbevægelse, ikke blot i de enkelte fagforbund, 
men også i forholdet til Landsorganisationen.
Septemberforliget må bort og samtidig må den faste voldgiftsret afskaffes eller dens praksis totalt 
ændres.
Generelt for alle arbejdere må de sociale krav rejses om 4 ugers ferie og indførelse af 40-timers 
arbejdsuge. Det samme gælder virkelig og fuldstændig opfyldelse af kravet om lige løn for lige 
arbejde.
Om ungdommens undervisning og uddannelse
Danmark befinder sig i en uddannelseskrise, alvorligere end i de fleste europæiske lande. 
Undervisningstiden er for kort. Der er lærermangel. Der er for få skolelokaler og før ringe tilgang til 
den højere undervisning. Den tekniske og faglige uddannelse er ikke fulgt med tiden. Socialistisk 
Folkeparti anser følgende reformer og forbedringer for tvingende nødvendige:
9-årig folkeskole.
Undervisningspligten forhøjes fra 7 til 9 år. Derfor må de i den ny skolelov af stukne rammer for en 
niårig folkeskole hurtigt udfyldes samtidig med, at enheds. skoleprincippet videreudvikles.
Videregående undervisning.
På få år må antallet af unge, der får videre. gående skoleundervisning og føres frem til 
studentereksamen, mindst fordobles.
Lærermanglen afhjælpes.
Der må i hurtigste takt uddannes betydeligt flere lærere såvel ved seminarier som ved universiteter. 
I takt med afhjælpningen af lærermanglen nedsættes klassekvotienten således, at undervisningens 
kvalitet forbedres.
Skolebyggeriet forøges.
Antallet af skolelokaler i byerne må gennemsnitligt omtrent fordobles og centralskole-systemet på 
landet fuldt udbygges. Ved udvidelse af bestående og bygning af nye gymnasier skaffes plads til 
mindst det dobbelte antal elever.
Oprettelse af et tredje universitet må ufortøvet påbegyndes samtidig med udvidelsen af de 
bestående. Danmark bør have ikke én men to landbohøjskoler, hvoraf den ene skal ligge i 
provinsen.
All dette kræver store, men strengt nødvendige investeringer, der må foretages i hurtig takt. Kort 
udtrykt er det ikke for
meget sagt, at skolemanglen er alvorligere end bolignøden.
Teknisk-faglig undervisning.
Denne undervisning forbedres betydeligt. Dagskolen for lærlinge indføres nu fuldt ud. Mesterlæren 
trænger i alle fag til supplering, i visse fag til afløsning ved effektiv grunduddannelse og 
lærlingeværksteder (lærlingeskoler).
Herved kan læretiden i mange fag nedsættes, så udlærlingsalderen ikke bliver væsentligt højere 
trods den forlængede skolegang.
Oplæring af ufaglærte udvides og systematiseres.
Administrationen.
Det nuværende kaos, hvor mindst 10 ministerier har del i administrationen af undervisning og 
uddannelse, skal ophøre. Det hele bør kunne samles under to ministerier for henholdsvis 
skolevæsen og højere uddannelse, kunst og kultur.
Børnetilskud og studenterløn. Udvidelse af undervisningspligten nødvendiggør, at børnetilskud 
ydes forældrene til skolesøgende børn indtil disses fyldte 19. år.
For at alle, der har evner og lyst dertil, kan opnå den højere og højeste uddannelse, må samfundet 
yde den fornødne økonomiske støtte i form af studenterløn.

Denne politik er gennemførlig
Alle disse af Socialistisk Folkeparti foreslåede reformer kan gennemfører i løbet af få år. 
Mulighederne er i enhver henseende tilstede, når befolkningen støtter kravet herom.
Den voksende produktion` og samfundets øgede velstand må give sig udslag i bedre kår for 
befolkningen. De nødvendige investeringer i ungdommens uddannelse vil hindre, at Danmark 
teknisk-produktionsmæssigt sakker agterud og vil være forudsætningen for stadig øget fremgang.
Afrustning, afskaffelse af alt militær i Danmark er den eneste vej til sikring af vort lands fred og 
beståen.
Vi opfordrer til at slutte op om den konstruktive politik, vi her har gjort rede for.
HOVEDBESTYRELSEN FOR SOCIALISTISK FOLKEPARTI
