...men mandaterne kan bruges alligevel!
Det er ikke nødvendigt at lave korridorforhandlinger med Socialdemokratiet for at opnå politisk 
indflydelse. Historien om de sidste års folketingsarbejde er også historie om; 
-	At regeringen er blevet tvunget til at gribe ind over for DUCs milliardprofitter i 
Nordsøen - også i kraft af en aktiv og stærk bevægelse uden for Folketinget.
-	At regeringen er blevet tvunget til stort set at stoppe for ejerlejlighedsudstykninger 
også i kraft af en aktiv boligbevægelse, som bl.a. producerede den konkrete og præcise 
dokumentation, som var nødvendig for at få regeringens eget lovforslag strammet op
-	At der er blevet sat ind over for indvandrerhetzen Og at regeringen er blevet nødsaget 
til at forholde sig til indvandrernes problemer. 
-	At højredrejningen har fået et modspil, politioptrapningen er kommet i søgelyset og 
angrebene på retssikkerheden og på de demokratiske rettigheder er blevet et offentligt anliggende.
Alt sammen er det eksempler på, hvordan en repræsentation i Folketinget kan bruges til at rejse og 
styrke kampen uden for Folketinget - kampe, der har været med til at dæmme op for højrebølgen, 
og kampe der har ført til forbedrede levevilkår for forskellige brede befolkningsgrupper. 
På præcis samme måde kan der efter valget arbejdes videre med dét, der er valgets hovedspørgsmål. 
Socialismen er svaret
Valgets hovedspørgsmål: Arbejdsløsheden og reallønsfaldet, højredrejningen og racismen, 
angrebene og undermineringen af de demokratiske og faglige rettigheder, atomkraften og 
oprustningen er tæt forbundne De er alle fremkaldt eller forstærket af kapitalismens krise. Og de er 
alle led i udviklingen hen imod mere umenneskelige, stadig mere undertrykkende, og stadig mere 
centraliserede og fremmedgørende samfund, som er nødvendigt for kapitalismens overlevelse.
Vi vender os mod denne udvikling - og mod den førte krisepolitik, som har forstærket denne 
udvikling. For os er kampen mod arbejdsløsheden, kampen for reallønnen kampen mod 
højredrejningen og racismen - for demokratiske rettigheder, kampen mod atomkraft og kampen 
mod oprustningen nøje sammenhængende.
Det er kampe, der alle må ses som led i kampen for at styrke og udvikle en antikapitalistisk 
bevægelse, der fører den politiske kamp i forhold til alle sider af hverdagslivet, og samtidig har sin 
rod og afgørende styrke på arbejdspladserne, og i en demokratisk og uafhængig fagbevægelse, der 
ikke fungerer som regeringspartiets halehæng.  En samlet antikapitalistisk bevægelse, som i sidste 
ende må og vil kæmpe for et andet samfund.
Et socialistisk rådsdemokrati, hvor arbejderråd, beboerråd m.v. fungerer som den socialistiske 
statsmagt. Et socialistisk rådsdemokrati, hvor goderne, forpligtigelserne, rettighederne og 
indflydelsen er ligeligt fordelt mellem alle og hvor befolkningen selv bestemmer, hvordan 
samfundet skal indrettes. Dels gennem udstrakt grad af selvstyre på arbejdspladserne og i 
lokalområderne Dels gennem en fælles, demokratisk diskussion og afgørelse af de spørgsmål, der 
har betydning for hele samfundet.
Valgets hovedspørgsmål
1: Som regeringen og de borgerlige ser det. Hvis det står til Socialdemokratiet og de borgerlige 
partier, så kommer valgkampen alene til at dreje sig om, på hvilken måde man skal tage fra 
lønarbejderne og give til erhvervslivet. Men den politik er nu prøvet gennem 7 år og har spillet 
fallit. Så vidt det står til VS, skal valgkampen være et opgør med denne politik.
Regeringens udspil 
Socialdemokratiet har endnu engang forsøgt at udråbe valget til et "beskæftigelsesvalg". Det samme 
gjorde de i 1975, i 1977 og i 1979. Men kendsgerningen er, at de har haft magten i 7 år, at 
arbejdsløsheden aldrig har været større end den er nu, og at den er mere end fem gange så stor, som 
da de kom til i 1975.
Hvis de så havde taget ved lære - hvis de kom med helt anderledes tanker end hidtil. Men der er 
intet nyt i det udspil, regeringen har lagt frem. Der er ikke skygge af belæg for, end ikke forsøg på 
at sandsynliggøre den beskæftigelseseffekt på 50.000 nye jobs årligt, som man påstår planen har. 
Ikke så meget som ét job er der sikkerhed for Det er der derimod for støtte til kapitalen. Under alle 
mulige former: Som erhvervstilskud, som afskrivningsfiduser, som økonomisk lokkemad for 
såkaldte jobtilbuds- og jobskabelsesordninger.
Samtidig med begrænsning af de offentlige budgetter og aktiviteter og trusler om indgreb hvis 
lønarbejderne slås imod reallønsnedgangen. Præcis som vi har set det i de foregående 7 år.
 De borgerliges udspil 
De borgerlige partier har nøjagtig samme hensigt: At styrke kapitalen på lønarbejdernes bekostning. 
Men selv om Socialdemokratiet og de borgerlige partiers hensigter er de samme, er der meget stor 
forskel på de midler, de hver især vil anvende. De borgerliges patentmedicin er voldsomme 
nedskæringer på de offentlige budgetter. Det er Glistrups gammel-kapitalistiske filosofi, som nu 
overtages af Venstre og Konservative. Virkningen af en sådan politik behøver ingen at være i tvivl 
om, for den praktiseres allerede af Margaret Thatcher og Ronald Reagan, til gavn for de største 
kapitaler og med katastrofale resultater for lønarbejderne, for de arbejdsløse, for syge, gamle, 
uddannelsessøgende og andre under-priviligerede.
Det borgerlige alternativ indebærer yderligere alvorlige bestræbelser på at knække arbejderklassens 
organisationer, at afskaffe kollektive, demokratiske rettigheder (eksklusivaftaler m.v.), og at 
videreføre optrapningen af brugen af ordensmagten over for sociale og politiske problemer.
Regeringsdannelsen efter valget
Lige som ved tidligere valg er regeringsspørgsmålet blevet sat i centrum allerede fra valgkampens 
start. VS mener, at det spørgsmål kan vente til valgresultatet foreligger. Samtidig skal det stå klart, 
at VS foretrækker en Socialdemokratisk mindretalsregering.
Uanset VS konsekvente og sønderlemmende kritik af socialdemokratiet som regeringsparti, dg 
selvom VS under ingen omstændigheder vil fungere som parlamentarisk sikkerhedsnet for en 
socialdemokratisk regering, så vil en borgerlig regering være værre - og den værst tænkelige 
mulighed er en regering med både socialdemokratisk, og borgerlig deltagelse. 
Uanset hvilken regering der kommer, er det afgørende styrkelsen af antikapitalistiske bevægelser i 
samfundet, og styrkelsen af venstrefløjen i Folketinget, der konsekvent bekæmper 
indkomstpolitikken, både i socialdemokratisk og i borgerlig udgave. 
II: Som VS ser valgets hovedspørgsmål.
Kampen mod arbejdsløsheden
Arbejdsløsheden er uden sammenligning det største sociale problem i særlig grad 
ungdomsarbejdsløsheden og kvindearbejdsløsheden. Bekæmpelsen af arbejdsløsheden må derfor 
have den ubetinget højeste prioritet blandt de hjemlige økonomisk-sociale målsætninger. 
Ingen kan forvente, at Folketinget, der ser det som sin hovedopgave at redde den kapitalistiske 
økonomi, vil prioritere beskæftigelsen højest. Så sent som dagen før valgets udskrivelse havde 
regeringen lagt op til en afgiftsbuket, som ville forøge antallet af arbejdsløse med 5.-10.000. 
Kampen mod arbejdsløsheden må føres af arbejderklassen selv, på de enkelte arbejdspladser og af 
en fagbevægelse, som optræder selvstændigt og ikke som regeringspartiets halehæng. 
På arbejdspladserne må kampen starte inden fyresedlen er afleveret. Arbejdspladserne må stå 
sammen og nægte overarbejde, og forstærke aktiviteterne for en 35-timers arbejdsuge nu uden 
lønnedgang og uden tempoopskruning, med det formål at få flere i arbejde. Ingen fyringer og 
fabrikslukninger - som f.eks. Scanglas i Korsør - må accepteres, og nye aktiviteter og aktioner, som 
f.eks. fabriksbesættelser, må overvejes.
 
Kampen mod forringelser af de arbejdsløses levevilkår må også forstærkes: Med de gentagne 
indgreb siden 1977 er den gennemsnitlige understøttelse blevet forringet med ca. 8.000 kr. årligt - 
og på det seneste er de unge arbejdsløse blevet frataget muligheden for overenskomstmæssig 
aflønning på beskæftigelsesprojekterne, gennem løntrykkercirkulæret, o.s.v., o.s.v. 
Arbejdet på at styrke organiseringen af de arbejdsløse i arbejdsløshedsudvalg i fagforeningerne må 
også styrkes - Arbejdsløshedsmarch 1981 var et skridt på vejen.
Men kampen mod arbejdsløsheden skal også omfatte politiske krav, som lovgivningsmagten 
presses til at imødekomme Beskæftigelsen skal sikres, ikke ved erhvervstilskud og internationalt 
skruebrækkeri, som blot eksporterer problemerne til andre landes lønarbejdere, men ved reel 
merbeskæftigelse, som opfylder en række uopfyldte behov og som er i arbejderklassens interesse, 
f.eks. boligbyggeri, alternative energianlæg, byforbedring, kollektiv trafik og bedre offentlig 
service.
Kampen for reallønnen
Kampen for reallønnen må først og fremmest føres på arbejdspladserne og af den samlede 
fagbevægelse l tiden frem til 1. januar 1982 er det nødvendigt at organisere den kamp, der må føres, 
når suspensionen af løfteparagraffen ophæves. Kampen må sigte på at få indhentet noget af det, der 
er tabt i de senere år, og der må skabes en fælles kamp for at opnå fuld dyrtidsregulering. Dette må 
også gælde for energipriserne, som den socialdemokratiske regering har fjernet fra 
dyrtidsreguleringen.
Men i det lange løb kan kampen for reallønnen ikke vindes, hvis det ikke samtidig lykkes at 
forhindre milliardtilskuddene til erhvervslivet og andre direkte og indirekte statslige udgifter, som 
gældsætter lønarbejderne, forstærker skattetrykket og hindrer væsentlige sociale forbedringer 
mange år frem i tiden.
For VS hænger den langsigtede kamp for reallønnen og for sociale forbedringer nøje sammen med 
bekæmpelsen af arbejdsløsheden,} bekæmpelsen af nedskæringspolitikken indenfor den offentlige 
sektor modstanden mod kapitaltilskuddene samt sikringen af statslige indtægter ved inddragelse af 
Nordsø-værdierne beskatning af fonde og pensionskasser m.v., og afvikling af rentefradraget. 
Inddragelse af Nordsø-milliarderne, afskaffelse af fondsfiduserne og fjernelse af 
erhvervsstøtteordningerne betyder et stop for foræringerne til kapitalisterne. Mens afvikling af 
rentefradragsretten og afskaffelse af pensionsordningernes skattebegunstigelse betyder en social 
omfordeling.
Imod højredrejningen og racismen - for demokratiske rettigheder
Men valget drejer sig om andet end økonomi. Det drejer sig også om demokratiske rettigheder.
Så længe produktionsmidlerne er privatejede kan der ikke blive tale om et virkeligt demokratisk 
samfund. Men de demokratiske rettigheder, der findes, må forsvares mod PET og FET, mod 
registrering, mod nedbrydning af retssikkerheden, mod optrapning af politianvendelsen, mod 
højredrejningen i det hele taget. Her har Socialdemokratiet og de borgerlige ikke meget at lade 
hinanden høre.
De er ganske enige i forsvaret af tåregasanvendelse, foto-registrering af fredelige demonstrationer, 
politiprovokatører, isolationsfængsling o.s.v. De ligger under for Fremskridtspartiets hetz mod 
indvandrerne. De har i fællesskab gennemført indgreb mod forsørgelseskontrakter - et indgreb med 
klart racistiske undertoner. 
VS lægger afgørende vægt på at bekæmpe de racistiske tendenser og på at forsvare de demokratiske 
rettigheder herunder kollektive demokratiske rettigheder, som er af særlig betydning for 
lønarbejderne. Strejkeretten, blokaderetten og retten til eksklusivaftaler.
Kampen mod atomkraften
Endnu engang bliver indførelsen af atomkraft et af valgets hovedspørgsmål. Umiddelbart efter 
valget vil de borgerlige forsøge at gennemføre bygningen af atomkraftværker - og også her vil 
Socialdemokratiet være til at tale med.
Socialdemokraterne i SV-regeringen gik i 1979 ind på at åbne op for indførelsen af atomkraft i 
Danmark. Ganske vist med de forbehold, at affalds- og sikkerhedsproblemerne skulle undersøges 
og løses først. Den afgående regerings holdning til undersøgelsernes hidtidige forløb efterlader 
ingen tvivl om, at det er forbehold regeringen ikke tager alt for alvorligt.
For lønarbejderne vil indførelsen af atomkraft betyde en klart øget afhængighed af de få 
multinationale selskaber, som styrer A-kraft-teknologien totalt - men det ligger jo også i forlængelse 
af de borgerliges politik.
Når A-kraft endnu ikke er blevet indført i Danmark hænger der især sammen med, at store dele af 
fagbevægelsen og Socialdemokratiet, sammen med OOA er imod.
VS vil sætte alle kræfter ind på at forhindre indførelsen af atomkraft, og på at afsløre A-kraft 
tilhængernes manipulerende reklamer for A-kraftens lyksaligheder.
VS vil i stedet pege på de vedvarende energikilder nationalisering af Nordsøenergien og det mindst 
mulige energispild.
Kampen mod oprustningen.
Valget drejer sig også om, hvorvidt Danmark skal gøres til et sandt bombemål. Regeringen har 
allerede aftalt at Danmark skal modtage 120 kampfly, som NATO-"forstærkning" i tilfælde af en 
såkaldt krisesituation - det kan være en truende krig, eller en truende social revolution. Kampfly, 
som givetvis vil medbringe atomvåben Samtidig har regeringen og de borgerlige til stadighed 
arbejdet med planer om at "sikre" Danmark langt mere omfattende "forstærkninger", og som et led i 
dette skal de danske NATO-depoter udbygges, så de også kan rumme tungt materiel. Materiel af 
samme type som dét havnearbejderne i Trondheim simpelthen nægtede at losse, da de var på vej til 
NATO-depoterne i Norge. En aktionsform som har VS' fulde støtte. Inden for NATO har man 
udpeget Europa som krigsskueplads for en eventuel storkonflikt, og vedtaget at spække Europa med 
Cruise-missiler og Pershing-raketter. Det har regeringen ikke taget afstand fra
På den baggrund er en lang række fredsbevægelser vokset frem i det meste af Vesteuropa, især som 
protest mod udstationeringen af de 572 nye atomraketter.
VS er modstander af enhver form for oprustning, og af ethvert atomvåben, uanset hvor det er 
produceret, og uanset hvor det er placeret. Derfor deltager vi enhver kamp for nedrustning - hvad 
enten den er ensidig eller gensidig - og derfor deltager vi i kampen for en atomvåben fri zone i 
Norden.
VS er modstander af enhver militær undertrykkelse, og dét uanset, om det er USA-imperialismen, 
der i øjeblikket, som den drivende kraft i oprustningen søger at sikre sine interesser i 
Mellemamerika eller det er Sovjetunionen, der søger at sikre sine sikkerhedspolitiske interesser i 
Østeuropa - eller Afghanistan.
Samtidig vil vi understrege, at en egentlig sikkerhed mod militære overgreb og ødelæggelser først 
kan opnås, når årsagerne til de militære konflikter er fjernet.
III: Hvad VS' mandater skal bruges til.
Regeringen vil ikke bruge VS' mandater...
Efter valget regner vi ærligt talt ikke med at blive inddraget i et mere eller mindre tæt samarbejde 
med regeringen - uanset hvad det nu ender med at blive for én. I al den tid vi har været i Folketinget 
har vi støttet ethvert, selv nok så begrænset forslag, der har været til arbejderklassens fordel. Og vi 
har lige så konsekvent afvist at indgå i nogen form for handel, hvor forbedringerne er ledsaget af 
forringelser.
Da regeringen fremlagde sin seneste såkaldte beskæftigelsesplan, gav vi udtryk for, at vi godt ville 
være med til at gøre noget ved oliebeskatningen, reformen for rentebeskatningen og beskatningen af 
private fonde (som vi har krævet i adskillige år) - lige som vi erklærede, at vi godt ville være med til 
at diskutere investeringerne i energiforsyningen og en forøgelse af det almennyttige boligbyggeri. 
Alt sammen områder, som var indeholdt i regeringens såkaldte plan. Men heiler ikke denne gang 
havde regeringen den mindste interesse i at forhandle med VS Socialdemokratiet vil i 
almindelighed kun samarbejde med partier, som samtidig vil tage et medansvar for indkomst- og 
nedskæringspolitikken. Det har VS aldrig villet.

