Ingen Patentmedicin kan genskabe sund økonomi.
Samarbejde og stærkt styre forudsætning for nødvendig sanering mener de Radikale.
Det radikale Venstres folketingsgruppe har på Nyborg Strand vedtaget følgende valgmanifest, som 
derefter blev tiltrådt af partiets hovedbestyrelse:
Folketingsvalget den 23. januar er en direkte følge af de uholdbare forhold i folketinget, som blev 
skabt ved regeringens ensidige samarbejde med SF. Socialdemokratiets brud med den traditionelle 
samarbejdspolitik måtte for Det radikale Venstre føre til, at partiet vendte sig imod regeringen,
Kun en midtsamling af kræfterne kan genskabe politisk stabilitet og et arbejdsdygtigt folketing. 
Dette er valgets vigtigste opgave.
Det radikale Venstre vil også i det nye folketing modvirke politisk ensidighed og arbejde for et 
bredt samarbejde på tværs af traditionelle partiskel Den økonomiske situation er nu så vanskelig, at 
den stærkt understreger behovet for politisk stabilitet, så de politiske afgørelser får den fornødne 
autoritet.
Økonomien – samfundets og den enkeltes
Dansk økonomi blev stærkt forringet i 1967. Forudsætningerne for den høje beskæftigelse er blevet 
yderligere undergravet siden valget i 1966. Dette skyldes dels påvirkninger udefra og dels 
manglende fasthed i den hjemlige økonomiske politik Derfor er det blevet en hovedopgave at 
genskabe grundlaget for høj beskæftigelse og ny produktionsfremgang.
Skal dette saneringsarbejde tykkes, er det nødvendigt, at den samlede private og offentlige 
forbrugsstigning ikke overstiger væksten i produktionen,
I 1967 oversteg stigningen i de offentlige udgifter produktionsstigningen, hvorfor en begrænsning i 
de offentlige udgifter i 1968 er en simpel nødvendighed. I disse besparelser må såvel militære som 
civile områder inddrages. Den kommende regering må i samarbejde med folketingets partier 
opstille en rækkefølge for de offentlige investeringer. Det radikale Venstre understreger, at 
samfundets fortsatte økonomiske vækst og menneskelige udviklingsmuligheder er nøje forbundet 
med udbygningen af uddannelse og forskning.
I 1968 er en gentagelse af de forholdsvis stærke indkomststigninger ikke mulig. En bremse på 
indtægtsstigningerne vil være et nødvendigt led i en økonomisk sanering. I det omfang en sådan 
bremse ikke tilvejebringes, må finanspolitikken strammes.
Der findes intet enkelt middel, der kan løse den øjeblikkelige økonomiske hårdknude Kun gennem 
en omfattende økonomisk sanering kan der tilvejebringes muligheder for den rentesænkning og 
lempelse i kreditstramningen, som kan bedre på erhvervslivets omkostninger og forstærke 
konkurrenceevnen overfor udlandet.
Folketinget vil efter den 23. januar stå over for en af de største økonomiske opgaver, der har mødt et 
nyt folketing. Dansk produktion og økonomi har, rigtigt forvaltet, en styrke, der giver mulighed for 
fortsat økonomisk fremgang. Der, øjeblikkelige situation betyder ikke nødvendigvis tilbagegang i 
levefod og forbrugsmuligheder, men stiller krav om beherskelse i ønsker om yderligere udvidelser.
Markedspolitikken og landbrugets situation
Fællesmarkedets foreløbige nej til optagelse af bl. a. Danmark vinderstreger behovet for en 
styrkelse af dansk erhvervslivs konkurrenceevne Det gælder såvel industri som andre erhverv. 
Dansk landbrugs særlige vanskeligheder gør det nødvendigt, at der ydes økonomisk støtte til at 
modstå følgerne af den engelske devaluerings Mellem EFTA-landene — herunder ikke mindst 
blandt de nordiske lande — må der føres forhandlinger med henblik på en udvidelse af EFTA-
aftalerne til også at omfatte aftaler om landbrug og fiskeri.
Indtil en endelig afklaring af forholdet til Fællesmarkedet er tilvejebragt, må Danmark gøre sine 
aftalemæssige rettigheder om afsætning af landbrugsvarer til Vesttyskland gældende,
Den rigtige kildeskat hurtigt
Valget giver en mulighed for at realisere Det radikale Venstres forslag til et nyt skattesystem. Det er 
væsentligt at skattereformen gennemføres på en sådan måde, at der virkelig opnås en forenkling 
med en fast enhedsskala, der sikrer, at ingen indtægt — stor eller lille — udsættes for en urimelig 
beskatning.
Kildeskatten må hurtigst muligt gennemføres. Det radikale Venstres kildeskatteforslag muliggør en 
løbende regulering af skatten, sådan at mellemværendet mellem skatteyder og skattevæsen 
færdiggøres måned for måned. Samtidig sikrer forslaget erhvervslivet den mest enkle administration 
og muliggør, at andre tilbageholdelser til ATP med videre kan foretages samtidig.
Indtil en ændret byrdefordeling mellem stat og Kommuner muliggør en udligning af ulighederne i 
den kommunale beskatning, bør kommunale skatter kunne fradrages Hvis tekniske vanskeligheder 
forhindrer genindførelse af fradrag for betalte kommunale skatter, vil Det radikale Venstre arbejde 
for tilskud til de vanskeligst stillede kommuner.
Folkepensionen og socialreform
Det radikale Venstre vil arbejde for en udbygning af folkepensionen, så denne velstand sikres og 
ydes med samme beløb til alle. Det radikale Venstre må afvise regeringens tanker om en 
tillægspensionsordning, der bygger på store statslige fondsdannelser.
Det radikale Venstre ønsker endvidere en reform at den sociale lovgivning, der giver alle lige vilkår 
uanset arbejds- eller organisationsforhold; De forskellige sociale ydelser bør samles under en fælles 
administration.
Jordlovgivning og naturen
En jordlovgivning, der kan medføre øget udbud af byggegrunde, bør gennemføres. En låneordning 
for kommuner til støtte af jordkøb og byggemodning må være et væsentligt element i en sådan 
lovgivning, En ny naturfredningslov, der effektivt kan sikre naturområder og befolkningens adgang 
hertil, anser Det radikale Venstre for en hastesag.
Personlig frihed i henhold til det forslag, Det radikale Venstre allerede har fremsat i folketinget, vil 
partiet arbejde for en sikring af privatlivet og den personlige frihed — herunder et forbud mod 
registrering af personer på grund af politisk opfattelse.
Forsvars- og udenrigspolitik
På det udenrigspolitiske og militærpolitiske område vil Det radikale Venstre af al evne bidrage til at 
fremme afspændingen i verden gennem arbejde for:
1)	En europæisk sikkerhedsordning, hvorved Tysklands-problemet kan løses, og NATO-
pagten og Warszawa-pagten overflødiggøres.
2)	En styrkelse af ulandspolitikken, hvorved den direkte og indirekte støtte til de fattige 
lande øges. — En sikring af verdensfreden er på længere sigt nøje forbundet med, at den rige del af 
verden viser større solidaritet over for de fattige lande.
3)	Større vægt på FN-styrker i forbindelse med omlægningen af det danske forsvar, hvori 
indgår en nedsættelse af tjenestetiden. — Unge værnepligtige må på sessionerne kunne vælge 
uddannelse ved særlige fredsbevarende styrker,
4)	Andre civile og humanitære opgaver, der tjener afspændingsformål må kunne træde i 
stedet for aftjening af værnepligt.
5)	En styrkelse af konflikt- og fredsforskning og andre bestræbelser for at øge Danmarks 
muligheder for at deltage i forhandlinger om fredsbevarende skridt.
6) En udbygning og styrkelse af De forenede Nationer med det sigte, at FN kan udvikles til en 
verdensmyndighed, der kan sikre international retsorden.
Derfor Det radikale Venstre. En styrkelse af Det radikale Venstre betyder stabile politiske forhold 
og bidrager til bekæmpelse af såvel socialistiske eksperimenter som højrefløjs-politik. Ordnede, 
politiske forhold og en fremskridtsvenlig social, kulturel og økonomisk politik er fortsat Det 
radikale Venstres mål.
