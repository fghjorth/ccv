Ret og Frihed.
Vi kender nemlig Vejen frem. Midlet er Ret og Frihed.
Retten omhandler først og fremmest to Ting. Den ene er: Hele det danske Folks Ret til Værdien af 
sit Fædrelands Jord. En effektiv Grundskyld, der vil inddrage hele den Værdi, som Jorden har, dels 
fra Naturens Hånd og dels fra Samfundets Liv, Vækst og Teknik, den vil lukke op for det, der er 
Forudsætningen for alle produktive Erhverv: Arbejdsplads, Byggeplads. Kajplads.
Den anden Ting er: Folks Ret til at beholde Udbyttet af deres eget Arbejde. Det burde da være den 
naturligste Ting af Verden, Men alle de gamle kommunistisk inficerede Partier har gjort 
Ejendomsretten illusorisk ved at gøre Skatteudskrivningen ubegrænset, ved at tage fra den ene og 
give til den anden, ved at straffe Dygtigheden, Arbejdsomheden og Sparsommeligheden og ved at 
åbne Mulighed for at kunne købe Stemmer gennem Understøttelser, som andre må betale.
Handelens Frigørelse.
Det koster Danmark Hundreder af Millioner Kr, om Året, at Handelen ikke frit kan disponere, 
medens en stadig voksende Embedsadministration belaster Skatteborgerne, Arbejderne og 
Landbruget. Lad os blive fri for hele dette Barnepigesystem, så alle de dygtige Folk, der nu sidder 
inde på Kontorerne og skriver Blanketter og Cirkulærer, kan komme ud i det frie Erhvervsliv, hvor 
der er god Brug for deres Arbejdskraft.
Produktion og Import er de eneste to Veje, ad hvilke vi kan forøge vore Værdier og forbedre vor 
Levefod. Strejker skaber ikke flere Varer. Produktionsforbud, hvor man vil standse de små 
Virksomheder til Fordel for de store, kan højst hjælpe os fra Asken og i Ilden. Importforbud, 
Afspærring og Restriktioner gør det vanskeligt for os at skaffe os de Ting, som vi mangler.
Det er i Importen, at Danmarks Realinteresse ligger, og med den handelsmæssige Beliggenhed, vi 
har ligger der en Verdenschance for os, hvis vi selv begynder og ikke afventer langsommelige 
Forhandlinger om Toldunioner og Handelsaftaler. Vi er et dygtigt Folk, og vi kan meget bedre selv 
ordne vore egne Sager, end alle Politikere tilsammen.
Lad alle, der vil give sig selv Attest på, at de ikke kan klare deres egne Sager, stemme på de gamle 
Partier og så selv tage Følgerne. Men lad alle, der stoler på sig selv, lægge deres Stemme på 
Retsforbundet, så vil der ske netop det, der skal ske i dansk Politik, nemlig at Folket retter sin Ryg 
og lukker op for alle de vældige Kræfter, der ligger i Retten, i Friheden, i Vovemodet og 
Karakterstyrken.
Så broget som Situationen er, så fortvivlede som Forholdene ligger, trænges der til en Afklaring, og 
da de gamle Politikere ikke har evnet at lægge en klar Linie for Danmarks Politik, må de egentlig 
ansvarlige, nemlig Vælgerne, spørges gennem et Folketingsvalg. Men for at få et klart Svar, må 
man stille et klart Spørgsmål. Derfor foreslog Danmarks Retsforbund ved sit Ændringsforslag til 
Hans Hedtofts, at der blev udskrevet Valg på den økonomiske Politik, men at det sydslesvigske 
Spørgsmål blev forelagt for sig ved en Folkeafstemning Ellers er man lige klog efter et Valg, da 
man ikke ved, hvad det er, Vælgerne svarer på.
»En klar Linie«.
Med Alvor og Kraft har vi vendt os imod den ødelæggende Restriktionspolitik, der er ved at 
undergrave vor Økonomi og udhule Erhvervsfriheden,
Statens såkaldte Planøkonomi har ødelagt meget for os. Den ene Restriktion har trukket den anden 
med sig, det ene Indgreb har trukket det andet Overgreb med sig. Resultatet ser vi i Dag. Nu 
begynder det at gøre ondt. Lad dem, der har Ansvaret for det, også få Ansvaret for det. Vi har set, 
hvad Ven. stre i var i Stand til at indfri af sine Lofter om Restriktionernes Afvikling før sidste Valg, 
og vi må huske, at det er Kommunisternes Ønskedrømme, de har siddet  og virkeliggjort. Derfor må 
Vælgerne give Retsforbundet den Kraft, som vi behøver for at drive de andre i den rigtige Retning, 
mod frie Forhold.
Konjunktur! — siger vore Modstandere. Tvært imod! — siger Retsforbundet. Vi har altid stået på 
den Linie, og længe har Strømmen gået os imod. Men i Dag viser Resultatet af den Politik, som vi 
har bekæmpet i Årtier, at vi havde Ret, Lige fra Valutacentralen og Restriktionspolitikken i 1931—
32 begyndte at udfolde sine Pragt-blomster af økonomisk Despoti og Desperation, har vi gået hårdt 
imod og sagt, hvordan det vilde ende. Vi har holdt vor Linie klar. Det er de andre, der har skabt 
Konjunkturen. Læg Roret om! Statens Monopolisering af Udenrigshandelen og for en stor Del af 
Indenrigshandelen med, er i Færd med at ruinere os. Nu bar både Landboforeningerne, 
Handelsstanden, Håndværkerstanden samt Hotel- og Restaurationsbranchen offentligt erklæret, at 
Handelen og Erhvervslivet igen må lægges i Erhvervenes egen Hånd, Og Arbejderne, Husmændene 
og alle Landets Husmødre kan mærke det, på de tomme Butikshylder, de stigende Priser og Skatter, 
og deres eget forkomne Skind. Giv os Kraft, som vi har Agt, så skal Roret blive lagt oms Skodderne 
blive slået fra.
