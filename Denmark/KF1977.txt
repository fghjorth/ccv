DET KONSERVATIVE FOLKEPARTI
set & sagt

Et vestligt fænomen
John Winther, konservativ folketingskandidat, på et møde i Slagelse-kredsen: "Det er ret typisk, at 
modstanden mod atomkraft markeres af stærkt venstreorienterede grupper, mens man i østlandene 
udbygger kernekraftværkerne for fuld kraft. Man tør nok spørge, hvem det er, der har startet den 
dominerende usikkerhedskampagne som et rent vestligt fænomen, og hvilke interesser, der ligger 
bag"
Det er nok sandt "Amtsavisen" i Randers skriver:
"Forløbet af de to sidste folketingsperioder giver ingen bekræftelse på den opfattelse, at 
samarbejdsmulighederne i Folketinget bliver bedre, hvis de tre største partier får øget styrke. Det er 
nok sandt som Poul Schlüter sagde i Tv-udsendelsen lørdag aften: Hvis det var de konservative, der 
havde haft 42 mandater i Folketinget, så var problemerne blevet løst.
Værnepligten aftjent
Med valget den 15. februar siger Erik Haunstrup Clemmensen farvel til folketinget. "Jeg har nu 
siddet 14 år i folketinget og mener at have aftjent min værnepligt. Der er ikke tale om, at jeg går i 
protest mod Det konservative Folkepartis politiske linje. Det er jo ikke ukendt, at jeg tidligere har 
været bekymret for tendenser hen mod en protestpolitik, men siden augustforliget har partiet ført en 
positiv og konstruktiv politik. Jeg er glad for, at de konservative har villet tage medansvar og 
dermed skaffe sig medindflydelse. Det er overordentlig vigtigt i den nuværende situation, at 
sådanne partier findes, ellers kan folkestyret ikke fungere. Jeg er sikker på, at det ikke er 
protestpartierne, der kommer til at fylde folketinget efter 15. februar"", siger Haunstrup 
Clemmensen.
Fradrag trænger til en dyrtidsregulering
Tidsskriftet "Penge", der udgives af De danske Provinsbankers forening, slår til lyd for en 
forhøjelse af 3.000-kronersfradraget på selvangivelsen for at fremme opsparingen.
Folketinget behandler for tiden et forslag herom, fremsat af Det konservative Folkeparti. Bladet 
skriver, at skattefradragene i første række skyldes samfundets interesse i befolkningens opsparing til 
særlige formål, bl.a. på børneopsparingskonti og selvpensioneringskonti.
Disse formål er fortsat tilstrækkelige til at begrunde det rimelige i fradragene, og hertil
kommer, at det stadige problem i vort samfund er, at opsparingen er for lille, skriver bladet. Det er 
derfor en væsentlig forhøjelse af 3.000-kroners-fradraget, vi har behov for, og den vil være 
velbegrundet, alene fordi fradraget har været uændret gennem en hel del år og således trænger 
stærkt til en "dyrtidsregulering".
Provinsbankernes blad tilføjer, at fradraget for renteudgifter er begrundet i, at renteudgifterne 
reducerer de pågældendes skatteevne. Hertil kommer yderligere, at rentefradraget hos nogle svarer 
til renteindtægter, som beskattes hos andre.
FOLKETINGET
Til Det konservative Folkepartis medlemmer
Valget den 15. februar er ikke noget almindeligt folketingsvalg. Denne gang kan intet parti sætte sit 
eget i første række. Folkestyret er i fare for ikke at kunne fungere, og et forkert valgresultat kan 
resultere i produktionstab og uro på arbejdsmarkedet.
Det konservative Folkeparti har været med til at løse tunge, men nødvendige opgaver i det sidste 
halve år. Valget kan medføre, at disse ting nu falder på gulvet. Det vil være katastrofalt for alle i 
vort land.
Derfor bør borgerlige vælgere denne gang styrke det parti, der har vist, at det kan sætte sine egne 
snævreste interesser til side og sætte alt ind på, at der nås resultater.
Både folkestyret og de borgerlige synspunkter er bedst tjent med denne indstilling - også efter 
valget.
Vi er tilhængere af et borgerligt styre i Danmark. Men hvis andre fortsat forhindrer dette, vil vi 
alligevel være med i et konstruktivt arbejde.
Det skal vælgerne vide.,
Jeg er overbevist om, at vore titusinder af tillidsmænd og medlemmer vil udbrede disse tanker i den 
kommende tid. Så bliver valget godt for Danmark - og dermed for Det konservative Folkeparti.
DAGENS C-MAND
Trods prisstoppet vil vi nok komme til at opleve en hel del overbud i tiden frem til 15. februar ...
Det konservative Folkepartis valgprogram:
Den konservative folketingsgruppe vedtog på sit møde den 25. januar denne valgudtalelse. -
Valgets udfald bør sikre, at folkestyret kan fungere. Store problemer skal løses efter valget. Det er 
nødvendigt, at den politiske forvirring bringes til ophør. Det kan kun ske ved, at borgerlige vælgere 
sikrer sig øget indflydelse i Folketinget.
Det konservative Folkeparti vil også efter valget arbejde aktivt for at få sine synspunkter omsat til 
prak tiske resultater. Hvis andre ikke-socialistiske partier fortsat hindrer den borgerlige regering, der 
er Det konservative Folkepartis mål, vil Det konservative Folkeparti alligevel gøre en positiv 
indsats uden at skele til taktiske fordele.
Samfundets grundlag skal hvile på prøvede værdier: Familien, den enkeltes ret, landets sikkerhed, 
den sociale tryghed, ejendomsretten og det private initiativ. Derfor vil Det konservative Folkeparti i 
det nye folketing føre en politik efter følgende retningslinier:
Virksomhederne
Arbejdsfred og overenskomster sikres på grundlag af augustforligets indkomstramme.
Virksomhedernes vilkår bør forbedres, så ledigheden kan afskaffes ved, at der skabes flere 
arbejdspladser. Butiksindehavere, håndværkere og andre selvstændige må nu have en håndsrækning 
ved, at Folketinget gennemfører den 14-punkts plan for de mindre virksomheder som Det 
konservative Folkeparti har foreslået.
Arbejdsglæden
Den langsigtede indkomstpolitik bør hvile på en i god tid til
Det er bydende nødvendigt for arbejdsfreden og konkurrenceevnen, at august-indkomstrammen 
også gælder efter valget. Dette er den eneste praktiske mulighed for en tilstrækkelig effektiv 
indkomstpolitik i tide. Hvis det spinkle flertal bag indkomstrammen ikke eksisterer efter valget, må 
det befrygtes, at muligheden for en indkomstpolitik er brudt sammen - måske for altid. Det vil i 
første omgang betyde arbejdskamp og produktionsstandsning, på længere sigt øget inflation og 
større ledighed.
Stillet over for disse alvorlige problemer kan vælgerne på en gang sikre en ansvarlig 
indkomstpolitik og en politik, der øger arbejdspladsernes antal og muligheder. Dette kan ske ved at 
styrke Det konservative Folkeparti.
Tilrettelagt aftale mellem lønmodtagerne, erhvervslivet og det offentlige efter princippet: 
Skattelettelse i stedet for en del af indkomstforhøjelserne. Prisrestriktionerne bør afskaffes hurtigst 
muligt.
Det offentliges udgifter må gennemgås nøje, så der kan ske en afvikling af offentlige opgaver, som 
kan klares på privat basis. Personskatterne bør nedsættes, så arbejdsglæde og initiativ igen kan 
komme i højsædet. Den private opsparing må opmuntres.
Boligudgifterne
Under indkomstpausen skal boligudgifterne være stabile. Forslaget om, at de sociale boligers 
forhold og boligsikringen skal forbedres, bør ledsages af følgende to beslutninger: I) Parcelhusejere,
ejerlejlighedsejere m.fl. sikres uændret værdi af egen bolig i perioden.
2) Amtsskatterne holdes uændrede over for boliger og virksomheder. Byrderne på boliger og fast 
ejendom skal ikke øges efter de nye vurderinger.
Forsvar og politi Forsvarsforliget skal vedtages med den udformning, det nu er forelagt i for NATO, 
og den nye forsvarsordning bør ligge fast i mindst fire år.
Politiet styrkes, så folks ret til at færdes trygt sikres.
Skolen
Skoleloven ændres efter følgende retningslinier: Afsluttende prøver og karakterer bevares. Man 
forlader princippet om at holde eleverne samlet i hele skoleforløbet, og fagene dansk, regning, 
historie, kristendomskundskab og idræt styrkes.
Det kirkelige liv bør fortsat hvile på folkekirkens grund.
Kulturlovgivningen ændres, så staten ikke støtter ulovlige film eller andre aktiviteter, der på 
ukunstnerisk måde udøver propaganda.
Pensionisterne
Privatlivets fred beskyttes - også gennem en lovgivning, der forebygger misbrug af personregistre 
m.v.
Pensionister må kunne beholde hele pensionsbeløbet, selv om de har foretaget en opsparing eller på 
anden måde har en ekstra indtægt.
Slut med hetzen
Nu må det være slut med hetzen imod de offentligt ansatte. Det er i borgernes interesse, at 
samfundet sikrer sig en stab af dygtige og loyale medarbejdere, men der skal ikke være ansat flere 
end højst nødvendigt.
Danmarks størst mulige uafhængighed af udenlandske energikilder må sikres hurtigst
muligt, bl.a. ved hurtig principvedtagelse af atomkraften.
På dette grundlag vil Det konservative Folkeparti gå til valg. De stemmer, der tilfalder Det 
konservative Folkeparti på valgdagen, vil blive anvendt til at arbejde positivt for ovenstående 
politiske hovedretningslinier.
Stem for, at borgerlig politik skal gøre sig gældende: Styrk Det konservative Folkeparti ved at sætte 
kryds ved liste C på valgdagen.
Aktivt arbejde for at få borgerlige synspunkter omsat til praktiske resultater
De prøvede værdier
DET KUNNE VI HAVE 
Det konservative Folkeparti havde opnået værdifulde forhandlingsresultater, da forhandlingerne 
blev afbrudt og valget udskrevet
Der har været diskussion om, hvem der var skyld i valget. Den diskussion er uden interesse. Det 
afgørende er, at vælgerne den 15. februar skal sammensætte det folketing, der skal løse den række 
af alvorlige problemer, der ikke lod sig løse i det gamle. Det er problemer, der i høj grad truer 
stabiliteten i det danske samfund.
Statsminister Anker Jørgensens beslutning om valg var fremkaldt af Venstres påstand om, at 
boligforliget (som Venstre er med i) ville være brudt, hvis regeringen og forligspartierne ændrede 
noget uden Venstres tilslutning.
Aftalebrud
Det er en alvorlig sag for politiske partier at blive beskyldt for at bryde et indgået forlig. Uden
gensidig tillid til, at et forlig vil blive overholdt, kan intet forlig indgås.
"En aftale er en aftale, og når en aftalepartner siger, at en aftale skal holdes, så har han ret", sagde 
Poul Schlüter. Han og andre repræsentanter for de samarbejdende partier gjorde flere forsøg på at få 
Venstre med i forhandlingerne, men det lykkedes ikke. Venstre lagde stor vægt på at bagatellisere 
>,de små partiers" indsats. En af partiets forhandlere sagde til Weekendavisen: "De har været så 
længe i citronpressen, at de er blevet livløse. Der kan ikke presses mere saft ud af dem. De er 
hundeangste for et valg."
Indkomstpolitikken Vanskeligheden ved at få Venstre med hænger sammen med, at Venstre stemte 
imod den indkomstpolitik, som forligspartierne og Det konservative Folkeparti vedtog i august. Den 
pålægger arbejdsmarkedets parter, at lønningerne kun må stige med to procent plus to 
dyrtidsportioner om året i den ny overenskomstperiode, der begynder I. marts. Venstre stemte også 
imod det pris-, husleje- og lønstop, de samme partier vedtog i december for at skabe ro på pris- og 
lønfronten, mens arbejdsmarkedets organisationer forhandler om de ny overenskomster. Også 
Fremskridtspartiet og de tre venstrefløjspartier stemte imod. Den indkomstpolitiske beslutning blev 
vedtaget med 91 stemmer (Socialdemokratiet, Det konservative Folkeparti, Det radikale Venstre, 
Kristeligt Folkeparti og Centrum-Demokraterne) mod 87 (Venstre, Fremskridtspartiet, SF, VS og 
kommunisterne). Afstemningen om det midlertidige pris og lønstop fulgte samme mønster med 
stemmetallene 89 for og 85 imod.
Resultater
Forhandlingerne mellem partierne bag indkomstpolitikken og pris- og lønstoppet blev ikke lettere 
af, at regeringen havde kædet en række spørgsmål sammen, som skulle løses samtidig. Alligevel var 
der opnået en række bemærkelsesværdige resultater, inden forhandlingerne brød sammen på grund 
af problemerne med boligforliget. Regeringen ønskede forliget ændret for at hindre store stigninger 
i sociale boligselskabers husleje i den periode, indkomstpolitikken gælder. Nogle af disse resultater 
kunne utvivlsomt være blevet endnu bedre, hvis forhandlingerne var blevet fortsat.
Af de opnåede resultater kan nævnes:
Ejendomsskatten
I) Regeringen havde accepteret, at amtsgrundskylden nedsættes fra de nuværende 20 til 12½ 
promille (Det konservative Folkeparti havde forlangt nedsættelse til 1,1 promille eller sådan, at 
amtsrådene frit kan fastsætte skatten inden for området 10 til 13 promille).
FORSVARSFORLIGET SKAL GENNEMFØRES
De politiske forhandlinger forud for valget drejede sig også om forsvaret. Der foreligger en 
regeringsskitse, der efter måneders forhandling i forsvarets 12-mandsudvalg blev så god, at den 
vakte tilfredshed hos NATO. Den går ud på: 1) uændret økonomisk ramme
for en ny fire års periode 2) fortsat pristalsregulering af det samlede budget
3) øgede bevillinger til Hjemmeværnet
4) øgede bevillinger til inspektionsskibe og helikoptere
5) øget bevilling til soldaterløn.
Men skitsen, der aldrig er offentliggjort, blev ikke færdigforhandlet. De radikale meddelte, at de 
ikke kunne være med til at lave et egentligt fireårs forlig, hvis denne skitse skulle ligge til grund. 
Regeringen tøvede derefter også, og spørgsmålet blev ikke færdigforhandlet før valget.
En styrkelse af Det konservative Folkeparti vil forøge chancen for at forliget gennemføres efter 
valget.
Dansk forsvar bygger på vort medlemskab af NATO. Her deltager USA's største hangarskib "John 
F. Kennedy" i en NATO-øvelse ved den jyske vestkyst.
NÅET
Lejeværdien
2) Regeringen havde accepteret, at lejeværdien i egen bolig næste år skal beregnes efter 15. alm. 
vurdering plus 38 procent (Det konservative Folkeparti havde forlangt uændret lejeværdi, det vil 
sige 15. alm. vurdering plus 35 procent).
Produktionsjord
3) Regeringen havde godkendt, at to promille af amtsskatten på produktionsjord kan bruges til 
nedsættelse af landbrugets produktionsafgifter.
Generationsskiftet
4) Regeringen havde givet tilsagn om lettelser vedrørende kapitalvindingsskatten, der kan 
formindske problemerne vedrørende generationsskiftet i erhvervslivet.
Sygedagpenge
5) Regeringen havde accepteret, at den såkaldte 40 timers regel, hvorefter en nyansat i en 
virksomhed ikke kan modtage sygedagpenge før efter 40 timers beskæftigelse (en uge), ændres til, 
at retten til sygedagpenge først opnås efter 120 timers ansættelse (tre uger). Det er en 
betydningsfuld forbedring, især for mindre virksomheder. Den nuværende regel er
December måneds pris- og lønstop har hjulpet. Fra dets vedtagelse til valgets udskrivelse var der ro 
på arbejdsmarkedet. Bestemmelsen om, at lønforhøjelser efter ulovlige aktioner ikke havde juridisk 
gyldighed, virkede.
Lige så væsentligt: Prisstoppet hindrede den frygtede anden dyrtidsportion efter januarpristallet. 
Decemberpristallet (offentliggjort medio januar) var det afgørende. Det steg kun 0,1 points, imod de 
tre foregående månedspristal 1,9, 0,9
Boligen er familiens materielle baggrund. Indkomstpolitikken har truet med at gøre boligudgiften 
uudholdelig for mange.
og 1,5 points. Det lønregulerende januarpristal er gennemsnittet af tre måneders månedsprisindeks, 
og det sidste skal nu stige med 1,3 for at udløse den anden dyrtidsportion. Det sker ikke - selv om 
alle frygtede det i november og december før prisstoppet.
Det var på Det konservative Folkepartis forslag, at augustforligspartierne gik ind for løn og prisstop 
for at bremse den udvikling, der var ved at løbe løbsk inden de ny overenskomster kommer pr. 1. 
marts.
Mange stigninger i boligprisen ligger forude.
Regeringen har for længst forberedt en nødhjælp til de sociale boliger, der ellers ville få betydelige 
lejeforhøjelser, og vedrørende boligsikringen. Folk kan naturligvis ikke betale store stigninger i 
boligprisen, når indkomsterne holdes i stram tømme.
Det gælder sandelig også i ejerboligerne, men det havde regeringen ikke husket på. Det burde den 
naturligvis gøre, da ejerboligerne ikke alene er rammen om mere end halvdelen af befolkningens 
familieliv, men også den mest realistiske form for udbredelse af ejendomsretten, der findes.
Derfor fik ejerboligen den centrale drøftelse under de politiske forhandlinger før valget. Den 16. 
vurdering vil sætte amtsskatterne og ’lejeværdien’ af egen bolig meget kraftigt i vejret. Det 
konservative Folkeparti var meget nær ved at få sikret uændrede boligudgifter for ejerboligerne, da 
forhandlingerne brød sammen. Dette programpunkt må gennemføres efter valget.
Også formueskattegrænsen må sættes op, så 16. alm. vurdering ikke fører til forøget formueskat. Og 
kapitalvindingsskatten må lempes. Mange enfamiliehuse får ved vurderingen grundværdien 
vurderet op over halvdelen af den samlede ejendomsværdi. Dermed er de efter loven underkastet 
kapitalvindingsskat ved salg. Det konservative Folkeparti var allerede i oktober medforslagsstiller 
til et forslag, der ville have hindret denne kalamitet. Men det blev ikke vedtaget før valget. Blandt 
de partier, der gik imod, da forslaget var til behandling i Folketinget, var også Venstre.
OGSÅ EJERBOLIGEN SKAL BESKYTTES
Hverken ejere eller lejere kan betale større boligudgift, hvis indkomsterne skal være stabile
Prisstop, der nyttede
SAMARBEJDE ER SAGEN
Stemmer på Det konservative Folkeparti vil blive brugt til at styrke den borgerlige indflydelse i det 
politiske samarbejde
Bliver der borgerligt flertal, ønsker vi en borgerlig regering, sagde Poul Schlüter, da han åbnede 
valgkampen med et møde på Vedbæk Skole i Lyngby-Søllerød-kredsen.
Men hvis valget går sådan, at regeringen ikke træder tilbage, vil vi føle det som en pligt at bruge de 
konservative mandater positivt - til at trække regeringens politik mest muligt i borgerlig retning.
Nøglestilling
Glipper chancen for borgerlig regering, kan spørgsmålet meget vel blive om SF eller de 
konservative skal have nøglestillingen de følgende år. Alle borgerlige vælgere må se en interesse i 
at det bliver de konservative, der får indflydelsen, sagde Poul Schlüter. Det er en kendsgerning at de 
konservative hidtil har kunnet hindre gennemførelsen af milliardafgiften på råenergi og 
husholdningsforbrug. Det kan vi forhåbentlig også med flere mandater bag os efter valget.
Garanter
Vi er garanterne for, at henstillingen til arbejdsmarkedet står ved magt efter valget. Jeg har med 
interesse noteret, at Poul Hartling nu siger, at når Venstre ikke ville være med til forliget i august 
var det ikke på grund af indkomstrammen. Men Hartling husker forkert. Venstre stemte med alle 
mandater - ligesom Glistrup og Knud Jespersen - imod henstillingen til arbejdsmarkedet. Hartling 
sagde i Folketinget, at den indkomstpolitiske plan var forkert.
Det skulle glæde mig, om også andre partier end de fem efter valget vil støtte kravet om, at nye 
overenskomster bliver indgået på grundlag af folketingsbeslutningen fra august. Men jeg vil se det 
før jeg tror det.
Bonus
Hvem tør i øvrigt regne med, at de to største partier danner regering sammen efter valget? De har i 
årevis haft flertallet, men ikke samarbejdet for landets skyld.
Uden konservativ fremgang kan jeg ikke se der kan blive mulighed for en borgerlig regering. Uden 
konservativ fremgang kan jeg heller ikke se, at den nuværende regering kan trækkes i den rigtige 
retning. Denne gang er der garanteret bonus på at styrke de konservative, sluttede Poul Schlüter.
En af de ting, der skal klares efter valget, er en ændring af filmloven, så der kan sættes stop for den 
uansvarlige brug af statens penge, vi har set en række eksempler på i den seneste tid.
Det konservative Folkeparti har fremsat forslag herom, men det var ikke gennemført, da valget blev 
udskrevet.
Ninn-Hansen fortsatte:
"Indkomstrammen, der er grundlaget for forhandlingerne på arbejdsmarkedet, er vedtaget med det 
snævrest mulige flertal i Folketinget. Hvis de pågældende partier mister deres spinkle flertal, har 
arbejdsmarkedets parter intet at rette sig efter, og så ligger indkomstpolitikken i grus.
Det må være i borgerlige vælgeres og erhvervslivets interesse at sikre holdbarheden af denne aftale. 
Ellers ender arbejdsmarkedssituationen i kaos."
Et af de værste eksempler på misbrug af statens filmstøtte er den anti-israelske propagandafilm "Et 
undertrykt folk har altid ret", som Statens Filmcentral har fremstillet for penge, der ifølge filmloven 
og finansloven skulle bruges til film med undervisnings- og oplysningsformål. Filmen fremstiller 
terroristerne fra PLO (flykapringer, gidseldrab og bombeterror) som en slags frihedshelte og 
jøderne som undertrykkere.
"Filmen er fyldt med fejl og fordrejelser, og vigtige historiske kendsgerninger er udeladt", siger 
Gerda Møller, konservativt medlem af Folketingets kulturudvalg. Hun har forlangt, at 
kulturministeren skrider ind. "Filmen er komplet uegnet til undervisningsbrug og er derfor i strid 
med filmlovens regler for,	hvad Statens Filmcentral skal beskæftige sig med", siger Gerda Møller. 
Kyndige film- og Tv-folk har betegnet filmen som "uhyre dårlig, teknisk, håndværksmæssigt og 
kunstnerisk". Professor dr. phil. Bjarne Nørretranders siger, at den efter sit indhold skulle formodes 
at være betalt af en fremmed
magt.
FILMLOV MÅ ÆNDRES
Statspenge til undervisningsfilm blev brugt til propagandafilm for PLO-terroristerne
Indkomstrammen gælder hvis flertallet holder
Indkomstpolitikken ligger i grus, hvis De fem partier bag det indkomstpolitiske forlig mister deres 
spinkle flertal
"Hvis de fem partier bag den indkomstramme, som Folketinget vedtog i august stadig har flertal 
efter valget, gælder indkomstrammen fortsat, sagde Erik Ninn-Hansen på Det konservative 
Folkepartis hovedbestyrelsesmøde.
også uheldig, fordi den afholder mange mindre virksomheder fra at ansætte en ekstra medarbejder 
for en kortere periode under spidsbelastning. Man tør ikke løbe risikoen for at "hænge på" en stor 
udgift til sygedagpenge.
Poul Schlüter: "Nu faldt den samlede løsning på gulvet af andre grunde. Men så snart det ny 
folketing træder sammen, vil Det konservative Folkeparti af alle kræfter arbejde for at fastholde og 
forbedre de opnåede resultater."
Lettelse for husejere
Det konservative Folkepartis forslag om at fratage de første 5.000 kroners "overskud på egen bolig" 
for skat, vil få betydning for herved 200.000 ejere af parcelhuse, sommerhuse og ejerlejligheder, 
oplyser skatteministeriet i en skrivelse til Folketingets skatte- og afgiftsudvalg.
Hvis det konservative forslag gennemføres, vil de pågældende komme til at betale 160-180 
millioner kroner mindre i indkomstskat om året.
Ulykkelig situation
"Politiker" skriver:
"Skulle valget føre til den ulykkelige situation, at den eneste mulige flertalskombination omfatter 
både Socialdemokratiet og Venstre, syntes vi, at perioden siden sidste valg tydeligt har vist, at det 
så stort set bliver umuligt at regere landet på en fornuftig måde."
NÅR TRÆKFUGLENE VENDER TILBAGE BLIVER DET FORÅR I DANMARK IGEN
STEM ATTER KONSERVATIVT. FÅ FOLKESTYRET TIL AT FUNGERE
Giv Det konservative Folkeparti øget styrke
Det konservative Folkepartis hovedbestyrelse vedtog på sit møde 22. januar denne udtalelse:
"Det konservative Folkepartis hovedbestyrelse slutter op om den ansvarsbevidste politik, den 
konservative folketingsgruppe har ført i folketinget. Hovedbestyrelsen beklager, at manglende vilje 
til en indsats hos andre partier vil hindre resultat af drøftelserne om et bedre forsvar, uændrede 
boligudgifter for parcelhusejere og lejere og uændrede amtsskatter på både erhvervs- og boligjord.
Hovedbestyrelsen understreger betydningen af, at augustforligets indkomstramme overholdes, og at 
den boligpolitik, som den konservative folketingsgruppe førte under de bristede forhandlinger, 
bliver gennemført.
Ansvaret for at valget kom, før indkomst-, bolig- og forsvarsproblemerne er løst, hviler på andre. 
Vælgerne bør nu støtte det parti, der fører en ansvarsbevidst og positiv borgerlig politik: Det 
konservative Folkeparti - så folkestyret kan komme til at fungere."
Følg med i politik
Mere politi på gaden
Der har været mange tilfælde af uhyggelig vold og overfald og røverier på gaderne i den senere tid.
Det konservative Folkeparti har gang på gang krævet politistyrken udvidet bl.a. for at få yderligere 
gadepatruljering, men endnu har folketinget ikke villet vedtage det konservative forslag.
Hagen Hagensen (konservativ ordfører i juridiske sager): "Vi vil igen i år - som alle foregående år - 
stille forslag om mere politi. Forhåbentlig indser de andre partier snart, at de må bøje sig for 
befolkningens ønske om mere tryghed på gaderne. Der må også ske en hurtigere og mere effektiv 
strafforfølgelse, når det drejer sig om vold. Forebyggende patruljering, hurtig opklaring (igen mere 
politi) og hurtig strafforfølgelse er metoden til at dæmme op imod voldsbølgen. Korte frihedsstraffe 
er ikke altid det rette, fordi de ikke giver mulighed for påvirkning til resocialisering, men i sager 
med voldsoverfald på fredelige borgere er det nødvendigt at skride ind med styrke".
Retfærdighed for ældre
Det var en slem fadæse, regeringen lavede sammen med Venstre, Fremskridtspartiet, Radikale, Kr. 
Folkeparti og CD, da de bestemte, at man skulle kunne fratage de ældre pension og bolig, når de på 
sygehus afventer muligheden for at komme på plejehjem. Det konservative Folkeparti stemte imod 
denne bestemmelse og har nu foreslået i folketinget, at loven laves om. Forslaget kom på det rette 
tidspunkt.
De andre partier var blevet usikre på grund af den offentlige stemning og lovede at forhandle om en 
forandring. Men de ville ikke love at gå tilbage til den gamle ordning. Karen Thurøe Hansen 
(konservativ socialordfører i folketinget):
"Det er en tragedie for mange ældre, at man nedværdiger dem ved pludseligt at fratage dem deres 
hjem, før de har fået et nyt. Denne lov er en enestående uretfærdighed, og nu må den laves om". En 
anden sag, konservative folketingsmedlemmer har kæmpet for i mange år: Folkepensionister må 
have ret til hele folkepensionen, selv om de har en opsparing, en alm. pension eller en anden form 
for indtægt. Den konservative Johs. Burgdorf har rejst denne sag i folketinget flere gange, sidst 
sammen med Karen Thurøe Hansen. Burgdorf gav ministeren et eksempel: Et pensionistægtepar 
havde tegnet "indekskontrakter" og fik nu en halv snes tusinde om året tilbage af deres opsparing. 
Men fradraget i skat, boligsikring og pensionstillæg var så stort, at de havde haft flere penge til 
rådighed, hvis de ikke havde sikret sig med indekskontrakter. Helt urimeligt. Men endnu ikke rettet. 
Socialdemokratiet har hidtil forhindret det.
Mors ret til barnet
En dansk kvinde må have samme rettigheder og pligter overfor sine børn, hvad enten hun er gift 
med en udlænding eller en dansker. Det mener Det konservative Folkeparti, der har fremsat forslag 
om at ændre loven om indfødsret, så alle børn født af danske kvinder får dansk statsborgerret, 
uanset hvor i verden børnene fødes. Forslaget nåede ikke at blive behandlet, før valget blev 
udskrevet.
Det konservative Folkeparti fremsatte et tilsvarende forslag i 1973, men spørgsmålet blev udsat for 
at afvente en betænkning fra et fællesnordisk embedsmandsudvalg. Betænkningen kom i sommer 
og er ikke tilfredsstillende, fordi den foreslår, at man undgår dobbelt statsborgerret. I dette tilfælde 
betyder statsborgerret at et barn stilles frit til at vælge nationalitet - faderens eller moderens - når det 
bliver myndigt. Nu følger et barns nationalitet altid faderens. Ved at give børn født af danske 
kvinder i ægteskab med udlændinge dansk statsborgerret sikrer man, at moderen har ret til at se sit 
barn og være med til at præge det, uanset lovgivningen i det land, hvor faderen har sin nationalitet. 
Ved at ændre indfødsretsloven kan man derfor undgå mange ulykkelige kidnapningsaffærer efter 
skilsmisser i dansk/udenlandske ægteskaber.
Årets politiker
"Ib Stetter er en politiker, der står respekt om på den arbejdsplads, der hedder Folketinget. Han er 
en mand, der foretrækker resultater frem for tomme demonstrationer. Han er med sin offentlige 
virksomhed med til at skabe forståelse i befolkningen for den kendsgerning, at hele samfundets 
velstand bygger på erhvervslivets evne til indtjening."
Med disse ord udnævnte for manden for Grossist-Sammenslutningen af 1930 IB STETTER til 
"årets politiker". Det skete ved en fest på Børsen. Det er første gang, en dansk erhvervsorganisation 
på denne måde hædrer en politiker, der har udført et godt stykke arbejde for dansk erhvervsliv.
   
