I Overalt i vort daglige Liv mærker vi Følgerne al de Afgørelser, der træffes på. Rigsdagen. Det 
gælder vor Sikkerhed i en urolig Verden, og det gælder Tilværelsens mere materielle Sider; hvad vi 
tjener, hvilke Varer, vi kan komme til at købe, hvad vi skal betale for dem, Skatte-niveauet, den 
sociale Standard, Skolevæsenet og mange, mange andre Ting.
Hver Gang der er Valg, har vi— fordi vi er så lykkelige at leve i et folkestyret Land — Lejlighed til 
selv at sige vor Mening om Tingene. Det har måske af og til faldet visse Vælgere ret svært, men 
denne Gang er Opgaven af to Grunde lettere
Vælgerne kan på Forhånd se, hvilke Muligheder Valget indebærer: Enten den nuværende Regerings 
Fortsættelse eller en. socialdemokratisk Regerings Tilbagevenden. Det er et Valg mellem to 
Regeringer.
 Valget kommer på et Tidspunkt, hvor de fleste Vælgere endnu kan huske, hvordan de havde det, 
medens Socialdemokraterne styrede — Prisstigninger, vareknaphed, Trussel om økonomiske Kriser 
— samtidig med, at de har de mange Resultater af den nuværende Regerings Politik klart for øje.

En typisk dansk Familie - vi kalder den »Familien Danmark« — som vi træffer den i By eller på 
Land, blandt Lønmodtagere eller selvstændige Næringsdrivende, vil på de følgende Sider føre Dem 
rundt gennem Valgets problemer, og De vil se, at vi nu har fået rimelige Kår her i Landet, og at der 
er god grund til at nære Håb om, at Befolkningens Byrder vil blive lettere at bære, såfremt den 
nuværende Regering får Lov til at fortsætte og såfremt Krydset på Valgdagen
benyttes til at styrke Det konservative Folkeparti, Liste C.
 
Husker de:
Først ruller vi en lille autentisk Film for Familien Danmark. Tre Kødannelser symboliserer hver sin 
Tidsalder. De kan næppe være i Tvivl om, hvilken af dem, der bor foretrækkes.
Husker De Tredivernes voldsomme Arbejdsløshed, hvor ofte over Halvdelen af samtlige Arbejdere 
gik ledige i Vintermånederne,
Husker De Fyrrernes Mangel på Varer. Her står Forbrugerne i Kø for en lille Ekstraration hos deres 
Købmand.
Eller hvad mener De så om denne glade Kø? Den symboliserer Halvtredsernes Varerigelighed og 
Prisfald. Husmødrene venter på, at Udsalget åbnes.
 
Ministeriet 
Landets økonomiske Stilling på sidste Valgdag:
1. Udsigt til et Valutaunderskud på knapt 800 Mill. Kr. Alle Reserver og Lånemuligheder ved at 
være opbrugte.
2. Nye Importrestriktioner, Nedskæring af Importen af bl. a. Trælast, Metervarer, Kaffe, 
Industrimaskiner, Uld, Garner, Værktøj, Papir, Pap, Mandler og Sejldug.
3. Udtalelse af Hedtoft om, at nye Restriktioner og nye Prisrestriktioner kunde blive nødvendige.
4. Udsigt til voldsomme Prisstigninger (Pristallet steg 33 Points i de følgende Måneder).
5. Forøgelse af den direkte Beskatning med 100 Millioner Kroner.
6. Forøgelse af den indirekte Beskatning med 200 Millioner Kroner.
7. Optagelse af et Tvangslån på 150 Mill. Kr.
8. Optagelse af et inflationsskabende Lån i Nationalbanken på 100 Millioner Kroner.

Landets økonomiske Stilling på denne Valgdag:
1. Valutastillingen forbedret med 1000 Millioner Kr. Dollarreserver på 500 Millioner Kr.
2. 75 % af Importen fra det europæiske Valuta-område frigivet. Sydfrugter, Kaffe, 
Industrimaskiner, Trælast, Metervarer (Deponering), Ure, Briller og mange andre Varer sat på 
Friliste. Bilimporten firdoblet.
3. Ophævelse af Smør-, Margarine-, Kaffe-, Sukker- og Koksrationeringen.
4. Prisstigningen bragt til Ophør. Pristallet stabiliseret. Udsigt til Nedgang i Detailpristallet.
5. Regeringsforslag om, at den direkte Beskatning nedsættes med 75 Mill. Kr. ved Afvikling af 
Tilskudsordningerne.
6. Begyndende Lempelse i den indirekte Beskatning.
7. Nye Tvangslån ikke optaget siden Udløbet af Finansåret 1951-52.
8. Statens Udgifter, bl.a. til det store Boligbyggeri, finansieret ved Optagelse af Lån i det fri 
Marked.
 
Når Familien Danmark måtte ud at stemme i 1950, var det fordi den socialdemokratiske Regering 
havde givet op for den økonomiske Krise, der truede Danmark. Socialdemokratiets egen 
inflationsskabende Politik bar en stor Del af Ansvaret for Krisen, og det eneste Middel til at løse 
den bestod — som det fremgik af det Program, Socialdemokraterne forelagde for Folketinget d. 8. 
August 1950 — i nye Restriktioner og øgede Skatter. Det var kun Byrder, der blev stillet i Udsigt. 
Intet Lyspunkt var at øjne. Når Familien Danmark denne Gang skal til Valg, skyldes det ikke, at 
Regeringen — som Socialdemokratiet i 1950 — er kommet i Mindretal i Folketinget. Det er på 
Grund af Forfatningsrevisionen, som dog først skal afgøres ved Folkeafstemningen 1. Maj. Ved det 
nuværende Rigsdagsvalg er det den økonomiske Politik. Vælgerne skal tage Stilling til, og det 
bliver let. Regeringens Resultater taler for sig selv. På alle de Punkter, hvor der før var øgede 
Byrder, er det nu Lyspunkter, der er Tale om.
 
Den første af de Rationeringer, som er blevet ophævet under den nuværende Regering, var 
Smørrationeringen. Den bortfaldt den 6. november 1950. Den socialdemokratiske Regering gik af 
Protest mod Smørrets Frigivelse. Samme Dato blev Margarinen frigivet.
23. oktober 1952 ophævedes Sukkerrationeringen. — Det var en stor Lettelse for Husmødrene, ikke 
mindst på Landet, hvor man nu kunde få Lejlighed til at sylte og henkoge i fuld Udstrækning og 
derved spare Penge i den daglige Husholdning. 
Vinteren 1951 nedsatte England pludselig sin Tildeling af Koks til Danmark, og den indenlandske 
Brændselsproduktion måtte genoptages.
I Januar 1953 har Regeringen atter kunnet ophæve Brændselsrationeringen, og tillige blev Olien 
givet fri til Opvarmning.

Både Familien Danmarks Børn og alle Husmødre var lykkelige, da Bananerne efter ti Års Fravær 
atter viste sig på det danske Marked, hvor de på fortrinlig Måde har kunnet supplere den gode, 
nærende danske Frugt. Bananimporten kom i Gang i maj 1952.
Ris og Svesker var tidligere på Mærker. Nu kan de, ligesom en Række andre Næringsmidler, der 
har været savnet, frit købes overalt i Danmark. Der er ingen Grund længere til Indkøbsrejser til 
Sverige.
Størst. Begejstring vakte det, da Valutastillingen var blevet forbedret så meget, at Kaffen — den 
kære — kunde frigives. Ikke blot fik Befolkningen Lejlighed til at købe så meget Kaffe, den ønsker, 
men nye og bedre Sorter kom frem på Markedet. 
Importen af Personvogne, som i 1950 kun udgjorde 5000 Stk. eller under Halvdelen af, hvad der 
kræves blot til Vedligeholdelse af Bilparken, er blevet firdoblet. Handelen med Lastvogne er 
frigivet, og Importen af Motorcykler og Varevogne er nu så stort, at ethvert rimeligt Behov kan 
imødekommes.
 
Fru Danmark på Indkøb. Købmanden har rigeligt med Varer, og hverken han eller Husmoderen 
behøver længere at føre det omstændelige Regnskab med Rationeringsmærkerne. — Alle 
Handlendes Drøm, den frie Konkurrence, er slået igennem. Forretningsmanden har på ny fået 
Chancen for at udfolde sit friske Initiativ, der skaffer de rigtige Varer frem til de rigtige Priser på 
det rigtige Tidspunkt. Fru Danmark kan i det store
Udvalg at vælge sig netop den Vare, hun ønsker.
FLERE VARER, BEDRE VARER, BILLIGERE VARER:  x ved C
Da den nuværende Regering trådte til, var der store Vanskeligheder for Byggeriet. 
Socialdemokraternes Inflations-politik havde nemlig medført, at Nationalbanken, der har Pligt til at 
sørge for, at Kronens Værdi ikke forringes, standsede sin Udbetaling af Byggelån til Bankerne. 
Resultatet var, at mange Byggeforetagender gik i Stå. Først da den nye Regering havde fået 
gennemført sin Sanering af Pengevæsenet, så Kronen ikke længere var i Fare, lykkedes det at formå 
Nationalbanken til på ny at genbelåne Bankernes Byggelån.
Havde Socialdemokraterne sørget for at finansiere Byggeriet på en sådan Måde, at der ikke var 
skabt Inflation, vilde den akutte og uheldige Situation i Efteråret 1950 (Byggelånskrisen) med de 
deraf følgende Konsekvenser for Byggeriet i 1951 og 1952 være undgået. Nu har Regeringen fået 
Bugt med Vanskelighederne, og det er lykkedes at få påbegyndt det hidtil største Antal Boliger, 
nemlig 23.000, uden at dette vældige Byggeri på nogen Måde kan true Samfundets økonomiske 
Stabilitet.
Der er nu skabt sunde Forhold indenfor Byggeriet. De fleste Materialerestriktioner er ophævet, 
Byggetiden er blevet væsentligt formindsket, Byggepriserne er faldende, nye Byggemetoder er taget 
i Anvendelse, og ufaglært Arbejdskraft har i øget Udstrækning fundet Beskæftigelse indenfor 
Byggeriet.
Men det koster mange Penge at finansiere Byggeriet. Alene i Rentetab og Huslejetilskud yder 
Staten i Øjeblikket ca. 75 Mill. Kr. årligt, om 10 År vil man være oppe på 250 Mill. Kr. 
Socialdemokraterne ønsker, at Staten yderligere skal øge sine Tilskud, hvilket kun kan ske ved at 
påligne Befolkningen nye Skatter. Men Regeringen ved, at det under Byggestøttelovens Revision i 
næste Rigsdagssamling gælder om at sørge
for, at Kredit- og Hypotekforeningerne kommer til at deltage i Byggeriets Finansiering i en 
Udstrækning, som svarer til, hvad Tilfældet var før Krigen,
De ældre Ejendomme trænger til Vedligeholdelse, og Regeringen er af den Opfattelse, at 
Huslejekaoset må bringes til Ophør i Forbindelse med en Modernisering af de ældre Lejligheder. 
Konservatismen vender sig mod en Udligning, hvor de, der bor mindre godt, skal betale Afgift til 
dem, der bor bedre.
Socialdemokraternes Standpunkt i Huslejespørgsmålet er ensbetydende med, at Ejendommene 
forfalder til Skade for alle Parter.
Erhvervsbyggeriet er blevet stimuleret gennem billige Lån, som er blevet stillet til Rådighed i Kraft 
af den såkaldte Genopbygningsfond.
Her står Familien på en af Landets Tusinder af Byggepladser og glæder sig over et nyopført 
Parcelhus.
SUNDHED, SANERING, SYSTEM Stem på Det konservative Folkeparti
Familien Danmark betaler ikke sin Skat med Glæde. Hvem gør i det hele taget det? Forud for 
Folketingsvalget i 1950 erklærede Det konservative Folkeparti i sit Valgmanifest, at Partiet ikke 
kunde love Fritagelse for Byrder. »Men vi lover« — hed det videre — at Byrderne ikke skal være 
forgæves, at de vil kunne begrænses i Tid, og at Opgaven vil kunne løses uden, at vi vender tilbage 
til økonomisk Ufred«. Familien Danmark ved, at de Byrder, som den fik pålagt efter det 
økonomiske Uføre, der indtraf i 1950, ikke har været båret forgæves. Regeringen har kunnet 
undlade at forlænge den bundne Opsparing, og der er fremsat Forslag om den første, ganske vist 
beskedne, Skattelempelse. Mand og Hustru, der her ses ved Selvangivelsen, er ikke så 
virkelighedsfjerne, at de tror, Skatter kan undværes. Borgerne i et ordnet Samfund har Forpligtelser. 
Socialforsorg, Hospitalsvæsen, Retsvæsen, Undervisning, Forsvaret og mange andre Ting koster 
Penge. Staten kan kun hente disse Penge hos Borgerne. Men det er Regeringens Opgave at sørge 
for, at Udgifterne ikke bliver større end strengt nødvendigt. Ministeriet Eriksen-Krafts Forslag om 
en Udgiftsreform er den eneste Udvej for at få Skatterne bragt ned. Skattefradragsretten det sikreste 
Værn mod Skatteplyndring.
Sund offentlig Økonomi -
Kryds på Lists C

Erhverv – Lønmodtagere

For det danske Erhvervsliv har Årene siden 1950 betydet større Frihed og øgede Muligheder, for det 
private initiativ. Genindførelsen af den frie Konkurrence efter de mange Års Restriktioner har 
naturligvis medført visse Overgangsvanskeligheder. Mekaniseringen og Rationaliseringen — særlig 
indenfor Landbruget — er imidlertid nødvendig, såfremt Danmark ikke skal komme bagefter i 
Udviklingen. Men Erhvervslivet har Krav på lige Vilkår overfor dets udenlandske Konkurrenter. 
Derfor er der blevet fremsat Forslag om en Ajourføring af vore Toldsatser
Genopbygningsfond og Produktivitets-. fond skal bidrage til på lempelige Vilkår at stille Midler til 
Rådighed for Landbrug, industri, Håndværk og Handel.
lige så vel som Regeringen, hvor det var nødvendigt at pålægge Befolkningen Byrder, har stræbt 
efter at dele Sol og Vind lige har den tilgodeset Hensynet til de Grupper af Befolkningen, som de to 
forudgående Års. Inflation og Prisstigninger havde ramt særlig hårdt Det gælder ikke mindst 
Lønmodtagerne, som kom til at sidde tilbage med Smerten, hver Gang Priserne Steg de 
inflationsprægede År.
Der er gennemført en betydningsfuld Opretning, af Tjenestemandslønningerne, Reallønnen er vel 
endnu ikke nået for alle Grupper, men der er foretaget et stort Skridt frem ad Vejen, hen mod 
rimeligere. Vilkår for denne deklasserede og nivellerede Stand af Medborgere. For Folk med faste 
Indtægter er, der gennemført et særligt Lønmodtagerfradrag, og Regeringens økonomiske Politik 
har kunnet bære en Forlængelse af Ferietiden, således den nu almindeligvis er på tre Uger.
Mellemstanden, som blev gjort til Syndebuk under den socialdemokratiske. Regering, kan med 
større Tryghed se fremtiden i Møde, fordi priserne nu er stabile. Trygt hviler Barnet i sin Seng
Hen Familien Danmarks Tilværelse beror ikke blot på hvad der sker her I vort eget
Land. Det er dens Lod at leve i en Verden fuld af Ondskab, Uro og Utryghed.
 
Hvad er der at gøre andet end at sikre sig mest muligt? Familien Danmark ser ikke anden Udvej, og
Regeringen gør det — på dette Punkt støttet af Socialdemokratiet — heller ikke. Derfor er Hr. 
Danmark Medlem af Hjemmeværnet. Derfor er hans Land tilsluttet de vestlige Demokratiers 
forsvarsfællesskab Atlant-pagten. I de sidste tyve år er det ene lille Land efter det andet blevet slugt 
af grådige stormagter, Nazisterne tog først Østrig, Czechoslovakiet, Danzig, Polen, Ungarn, 
Holland, Belgien, Norge; og Danmark — vi husker!
Krigen sluttede. Kommunisterne beholdt Estland, Letland, Litauen, Rumænien, Polen, Ungarn i 
deres Jerngreb, og tog det forpinte Czechoslovakiet.
Czechoslovakiet... det var i 1948. Så sluttede de frie Nationer sig sammen i Atlant-pagten.
Fem År er gået — og siden da har intet lille Land måttet bukke under, ej heller Korea, som var det 
næste Forsøg. Selv om de små Lande ikke har kunnet føle sig trygge, har de dog bevaret deres Fri
Det konservative Folkeparti er ikke blind for de Byrder Landets Forsvarspolitik pålægger 
Befolkningen, men der er ikke anden Udvej, rolig Samvittighed skal kunne sige, at vi har gjort alt, 
hvad Mennesker, for at vore Børn -skal kunne sove trygt og få Lov til, som vi selv, at leve frie 
Menneskers Tilværelse.

STYRK REGERINGEN – Stem konservativt.
Når Dagens Gerning er endt, når Husmoderen er færdig og Børnene er lagt i Seng, hygger Mand og 
Hustru sig ved Aftenkaffen. Hun sidder med sit Håndarbejde, han er fordybet i en Bog. Men 
Tankerne går alligevel mod det forestående Valg. Hvor meget tror Du, Det konservative Folkeparti 
vil gå frem i Stemmetal, spørger Hr. Danmark sin Hustru. »Jeg håber der bliver en smuk 
Fremgang,« svarer hun. 
