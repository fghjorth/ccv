Socialistisk Folkeparti 1966

Valg er udskrevet og godt er det. Det er på tide vælgerne får adgang til at sige deres 
mening om landets politik og om hvilken regering det skal have. Vi opfordrer vælgerne 
til den 22. november at sige:

Skattereform med kildeskat
Skattereformen må bygge på tre hovedkrav: Fradragsreglen væk - stop for skattesnyderiet 
- og indførelse af kildeskat. Skatten skal ikke flyttes over på forbruget.

Boligforliget skal væltes
Forliget mellem de fire gamle partier binder ikke det ny folketing. Det er ikke 
huslejeforhøjelser men billiggørelse og fremskyndelse af nyt boligbyggeri, der er brug 
for. Dette kan sikres gennem en offentlig boligfond.

Bedre indkomstfordeling
Demokratiet skal have magt over økonomi og produktion til gavn for hele folket. 
Kapitalens indtægter må kontrolleres, de private investeringer planlægges sammen med 
de offentlige, og erhvervslivets afskrivningsregler må ændres.

Nej til fællesmarkedet
Danmark skal ikke ind under Romtraktaten, men vedkende sig solidariteten med EFTA 
og Norden.
Stop krigen mod Vietnam
Danmark skal støtte fredsbestræbelser overalt i verden. Vi bør derfor også udtræde af 
NATO og tage fat på dansk afrustning.
Intet bal med de borgerlige
Vi skal ikke have en VK-regering, og VK skal ikke bestemme landets politik. Derfor 
opfordrer vi vælgerne til den 22. november at stemme på SF.

"Det er vor overbevisning, at der tiltrænges en fornyelse i dansk politik til gavn for folket 
og nied socialismen som mdl. Selvom dansk arbejderbevægelse gennem snart hundrede 
år har formået at tilkæmpe sig fremskridt, er der langtfra nået, hvad der var muligt. Og 
nu, midt i en rivende teknisk udvikling, stir bevægelsen i stampe. Det er vort mdl. at 
bringe denne stilstand til ophør og at rejse de folkelige kræfter i Danmark til kamp for 
nye fremskridt. Arbejderne og deres ligestillede udgør folkets store flertal og 
arbejderbevægelsers muligheder for at få det absolutte politiske førerskab i landet bor 
derfor udnyttes.
Under de givne forhold kan dette kun gøres ved dannelse af et parti, som bygger på det 
arbejdende folk, men som evner at befrugte dansk politik og at samarbejde med alle 
demokratiske og socialistiske kræfter i landet. Socialistisk Folkeparti skal blive et sådant 
parti."
(Aksel Larsen ved SF's "fødselsmøde" -
22. nov. 1958 - præcis 8 år før valget).

Ja til Kildeskatten
Kildeskat betyder at skatten betales samtidig med at indkomsten tjenes og at den 
automatisk afpasses efter indkomstens størrelse. Den forudsætter en forenkling af hele 
skattesystemet. Den er ikke i sig selv en skattereform, men bør indpasses i en sådan.
Skattereformens tre dele
Stop for skattesnyderiet! Ligningen og kontrollen med selvangivelserne skal forbedres så 
der bliver lighed mellem lønmodtagere og ikkelønmodtagere. Fagfolk regner med at 
indkomster på op mod 6 milliarder kroner årligt ikke påføres selvangivelserne. De 
skattebeløb, det offentlige herved unddrages, væltes over på andre. Skattesnyderiet skal 
bremses.
Skattefradraget skal væk! Det er asocialt, det gør ligningen besværlig og dyr, det 
brandskatter indkomststigninger. Med skattefradrag kan der simpelthen ikke laves en 
praktisk kildeskatteordning.
Fradragsfiduserne skal fjernes! Alle de fradragsmuligheder, der bedst eller kun kan 
udnyttes af ikkelønmodtagere, giver skattelettelser til de få og større skatter for de mange.
En sådan skattereform vil føre til langt lavere skatteprocenter, glidende progressiv 
skatteskala, skat efter evne'og forenklet administration. Og den vil sikre samfundet midler 
til at løse samfundsopgaverne.
Er forbrugsskatter en velsignelse?
Nej. De kan tolereres, når de afbalanceres gennem direkte skatter. Ellers vender de den 
tunge ende nedad. Derfor skal vi ikke have skattebyrden flyttet fra indkomst til forbrug. 
Det var godt at SF i foråret fik hindret et firkantet Moms-forlig.
Hvor er der kildeskat?
Kildeskat findes i alle vore nabolande, i Sverige, Norge, Finland, Tyskland osv. Men i 
intet af disse lande findes der en regel om skattefradrag. Danmark er det eneste land på 
hele jorden, der har en så tåbelig regel.
Ejere og lejere
Folk, der bor i eget hus kan få skattelettelse derved at boligens underskud kan trækkes fra 
på selvangivelsen. Lejere kan ikke få noget fradrag for deres leje. Denne ulighed skal 
fjernes. Ejere og lejere skal ligestilles.
De betaler for andres fradragsfiduser.
  
Vælt boligforliget
De fire gamle partiers boligforlig giver ikke en løsning af boligspørgsmålet. Det er et 
forlig på de borgerlige partiers grundlag, det betyder huslejeforhøjelser og stigende 
grundpriser til glæde for grundejere og spekulanter. Socialistisk Folkeparti vil i det 
kommende folketing fastholde,
at boligbyggeriet skal finansieres af en offentlig boligfond, der udlåner kapital til en fast 
lav rente,
at boligbyggeriet skal planlægges som en helhed, så der sikres en stabil, fornuftig 
byggerytme, at grundspekulationen skal bremses og billige byggegrunde fremskaffes ved, 
at kommunerne sikres forkøbsret til egnede grunde, sådan at de kan erhverves til 
vurderingsprisen, og udlejes på jordrentevilkår. Herved kan boligbyggeriet billiggøres til 
gavn for lejere og for landet. Men det kræver at boligforliget må væltes ved valget den 
22. november. Det er ikke blevet til lov endnu. Det bliver ikke til lov hvis der kommer 
stemmer nok på liste F.
  
  
Bedre indkomstfordeling

Folketingets flertal har hidtil kun kendt tre virkemidler når det gjaldt at rette økonomien 
op og bekæmpe inflationen. Først det evindelige krav til lønmodtagere om at vise 
mådehold. Dernæst nye forbrugsskatter, de såkaldte buketter. Endelig nedskæring af de, 
offentlige udgifter til uddannelse, sociale institutioner, eje osv. SF mener at det 
tilkommer andre at vise mådehold før de kræver det af lønmodtagerne.
Nedskæring af militærudgifterne kan give store besparelser.
De offentlige investeringer udgør kun en femtedel af de private investeringer. Disse må 
under samfundskontrol, hvilket kan gøres bl.a. ved at ændre erhvervslivets 
afskrivningsregler.
Inflationens hovedårsager er, det skæve skattesystem, den høje rente og jord- og 
ejendomsspekulationen. Derfor skal vi have skattereform, nye jordlove, boligfond og stop 
for jordspekulationen. Dette sidste vil også gøre det lettere at løse boligproblemet. 

  
Forafspænding og fred i verden
Stop krigen i Vietnam
Vietnamkrigen hindrer en afspænding i verden, derfor er den også farlig for Danmark. Vi 
må efter evne bidrage til at USA standser sin krig mod Vietnams folk. Under pres af den 
offentlige mening har regeringen i det sidste år ændret sin politik, men Danmarks 
holdning er stadig for tvetydig. Der må siges klart fra over for Washington. Det må 
kræves at bombeangrebene indstilles uden forhåndsbetingelser og at der straks optages 
forhandlinger med Vietnams befrielsesfront.
Gennem en sådan politik kan Danmark hjælpe de kræfter i den vestlige verden, der 
samlet kan tvinge USA's regering til at indstille krigen.
Skab et fredeligt Europa
Danmark må føre en aktiv og selvstændig udenrigspolitik til gavn for fred og afspænding. 
Vi må støtte arbejdet for at hindre yderligere kernevåbenspredning og medvirke til at 
skabe atomfrie zoner i Europa. Forholdet til Østtyskland må gøres normalt, Oder-
Neissegrænsen anerkendes. Samtidig må det økonomiske samarbejde med 
udviklingslandene udbygges og FN styrkes.

Et afrustet og alliancefrit Danmark
Arbejdet for fred begynder hos os selv. Et land af Danmarks størrelse, med dets 
beliggenhed og folketal, kan ikke forsvares militært i brintbombernes tidsalder. Det 
bedste forsvar for Danmark er derfor militær afrustning af vort land. Herved kan 
Danmark yde et selvstændigt bidrag til international afspænding, og de 2 milliarder 
kroner, som nu ødes hvert år på nytteløse og farlige militærinvesteringer, vil kunne 
anvendes på fornuftig vis, bl. a. til øget indsats i samarbejdet med udviklingslandene. 
Derfor kræver Socialistisk Folkeparti total afrustning af Danmark. I 1969 får Danmark 
mulighed for at tilbagevinde sin neutrale og alliancefri stilling. Det vil da være muligt at 
udtræde af NATO. Det bliver efter alt at dømme det folketing, som vælges denne gang, 
der kommer til at tage beslutning om Danmarks forhold til NATO. Socialistisk Folkeparti 
er overbevist om, at et folketing, der virkeligt lader sig lede af hensynet til Danmarks 
sikkerhed og den internationale afspænding vil beslutte Danmarks udtræden af NATO og 
erklære vort land neutralt.
  
Hvert år forelægges der omkring et par hundrede lovforslag. Små og store imellem 
hinanden. Der er nu ti folkesocialister i tinget. Hver af dem har altså gennemsnitlig en 
snes ordførerskaber, foruden arbejdet med forespørgselsdebatter, spørgsmål til ministrene 
osv.
Ikke alle forslag er lige vigtige eller lige omfattende. Men enhver sag har krav på saglig 
og grundig behandling, hvor få den end berører. Dette arbejde synes vi at vi har klaret 
rigtig godt. Men der er brug for en større SF-gruppe for at gøre det bedre.
Derfor bør der flere SF'er i folketinget.
Hvert SF-medlem mere er en stemme mere i fremskridtets vægtskål.
De har her i meget korte træk, kunnet danne Dem et førstehåndsindtryk af SF's politik. 
Men De bør vide mere. Og det kan De lettest komme til ved at læse SF-bladet. SF-bladet 
udkommer hver onsdag og lørdag og kan købes i løssalg for 65 øre pr. nummer. nummer.
Endnu lettere er det at tegne abonnement. Så kommer SF-bladet automatisk til Dem med 
posten. Den normale abonnementspris er 16 kroner kvartalet, men vi vil endda give Dem 
følgende
Særtilbud
Ved indsendelse af kuponen i udfyldt stand og samtidig indbetaling af de 16 kroner på 
giro 11 12 00, SF-bladet, Amagerbrogade 85, Kbh. S, vil De sikre Dem levering af SF-
bladet fra modtagelsesdagen og helt til udgangen af januar kvartal 1967 - altså vi leverer 
Dem SF-bladet GRATIS resten af året. Jo før De bestiller, des flere SF-blade får De for 
de 16 kroner.
Nej til fællesmarkedet
Navnlig Venstre ivrer for at Danmark skal meldes ind i det tyskdominerede 
Fællesmarked. Noget sådant ville berøve Danmark dets selvstændighed, bringe os under 
fremmed kommando. Fællesmarkedet er antidemokratisk. Indmeldelse ville ikke gavne 
men skade os økonomisk. Industriens konkurrenceevne ville blive formindsket. 
Landbrugets eksportmarked i England ville gå tabt. Romtraktatens alliance er ikke noget 
for os.
Ja til nordisk samarbejde
Sverige og Norge sagde nej til ministrenes tanke omg. at Skandinavien skulle forlade 
EFTA og gå ind i Fællesmarkedet. Det vi skal er at udvide samarbejdet i Norden på det 
økonomiske, det handelspolitiske og det udenrigspolitiske område. Vi skal bygge bro 
mellem de nordiske lande.
Dette vil ikke blot være fornuftigt - det vil også gøre en socialistisk udvikling i vore lande 
mulig. Lad Norden vise vej!
  
Alt for længe har de borgerlige partier bestemt alt for meget i dansk politik. Opmuntret af 
den socialdemokratiske tilbagegang i Norge og Sverige tror VK at det nu er dem der skal 
til, eller at de i hvert fald kan skræmme socialdemokraterne til at gøre dem endnu flere 
indrømmelser.
Der skal ikke blive noget ud af det bal.
De kommende års politiske afgørelser er alt for vigtige til at de skal afgøres efter venstres 
og konservatives gamle melodier.
Et godt valg for Socialistisk Folkeparti betyder fremskridt i Danmark
