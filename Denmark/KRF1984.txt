Børnefamiliernes forhold skal stadig forbedres!
  
Børnefamilierne skal have det bedre!
Det har Kristeligt Folkeparti altid kæmpet for.
Nu ser det ud til at lykkes. Regeringen har påbegyndt en forbedring af en række børnefamiliers vilkår. 
Denne udvikling vil Kristeligt Folkeparti fortsætte, så alle børnefamilier får bedre økonomiske vilkår. 
Kristeligt Folkeparti er regeringens bedste kort for en fortsat forbedring af familiernes vilkår.
Hele lovgivningen skal gøres familievenlig!
Det skal være både nemmere og billigere at være forældre til småbørn.
Danske børn skal have den bedste start i livet, - netop fordi, der er krise! De er nemlig Danmarks fremtid!
KRYDS Q DEN 10. JANUAR!

Både før og under regeringssamarbejdet har Kristeligt Folkepartis folketingsgruppe arbejdet hårdt på at få 
partiets politik igennem. Det nytter at stemme på KRF!

Positive resultater af regeringens politik:
Betalingsbalancen: Underskuddet halveret. Statsregnskabet: Underskuddet ca. 20 mia. kr. lavere i 1983 end 
forventet.

Inflationen: Er halveret.
Obligationsrenten: Faldet fra ca. 21-14%. Valutakursen: Er fastholdt.
Specielle resultater for Kristeligt Folkeparti i Firkløver-regeringen:

FAMILIEPOLITIK:
1. Forbedring af de økonomiske fripladsregler i daginstitutioner.

2. Forlængelse af barselsorloven til 20 uger pr. 1. juli 1984 plus 2 uger til faderen og yderligere til 24 uger 
pr. 1. juli 1985 plus 2 uger til faderen.

3. Der er indført et særligt personfradrag på 4.000 kr. pr. barn under 10 år.

4. Opprioritering af hjælpen til personer med vidtgående handicap og kroniske lidelser.

KULTURPOLITIK:
1. Regeringens radiolovsforslag er stort set bygget over de samme principper som Kristeligt Folkepartis 
tidligere forslag.

2. Det bibliotekslovsforslag, regeringen agter at fremsætte ligner i princippet Kristeligt Folkepartis. Bl.a. 
fastholdes gratisprincippet for boglån og beslutningskompetencen med hensyn til biblioteksaktiviteter 
decentraliseres væsentligt.

3. Forudsat at regeringen kan skaffe flertal, vil den fremsætte forslag om forbud mod videovold.

ERHVERV- OG ARBEJDSMARKED:
1. Regeringen vil inden 1985 fremkomme med forslag til, hvordan man yderligere kan hjælpe de mindre 
erhvervsdrivende.

2. Hvis der kan skaffes flertal derfor, vil regeringen fremsætte forslag om organisationsfrihed.

UDDANNELSESPOLITIK:
1. Styrelsen af de højere uddannelser ændres, således at de kredse, der har den faglige indsigt og 
kompetence styrkes.
2. Folkeskoleloven ændres på følgende områder: - prøverne forenkles
- der bliver prøver på begge niveauer
- formålsparagraffen ændres
- kristendomskundskab styrkes, i første omgang ved at skolelederen skal tale med de forældre, der ønsker 
deres børn fritaget for faget
- yderligere styrkelse af skolenævnenes beføjelser

3. I gymnasiet bliver kristendomskundskab eksamensfag på linie med andre fag.

4. Kristeligt Folkeparti deltager i et ministerielt udvalg om gymnasiets fremtidige struktur.

ALKOHOLPOLITIK:
1. Løfte i åbningstalen om, at styrke den forebyggende indsats mod alkohol- og narkotikamisbrug. Det 
opfyldes bl.a. gennem en redegørelse til folketinget fra socialministeren først i 1984.

ULANDSPOLITIK:
1. KRF er garant for, at ulandsbistand ikke forringes.

2. KRF har sikret, at ulandsbistanden stiger til mindst 0.74 pct. af brutto-national-produktet i 1984.

Familiepolitik
1. Ægteskabsvenlig skat!
Forslag om, at ægtefællers samlede skattepligtige indtægt og samlede skattepligtige formue deles med 2, 
hvorefter skatten for hver ægtefælle beregnes af halvdelen.

2. Rådgivning før abort!
Forslag om en udvidet obligatorisk rådgivning af abortsøgende kvinder, således at de rådgives dels om de 
hjælpeforanstaltninger, samfundet kan yde, hvis de vælger at gennemføre svangerskabet, dels skal en læge 
oplyse kvinden om indgrebets beskaffenhed og de følger, det vil kunne få.

3. Styr på alkoholreklamer!
Forslag om regler for indholdet af og formen for reklamer for alkohol.

4. Imod diskriminering afpensionistægtepar!
Forslag om ændring af ægtefællers pensionsretlige stilling, så et pensionistægtepar ikke stilles økonomisk 
dårligere end 2 samlevende pensionister.

5. Forhøjet børnetilskud!
Forslag om at forhøje det almindelige børnetilskud i barnets første 3 leveår fra ca. 175 kr. om måneden til 
ca. 1.000 kr. Forslaget forudsætter, at moderen ikke modtager dagpenge og at barnet ikke passes i 
institution, der helt eller delvis finansieres af det offentlige.

6. Økonomisk hjælp ved sygdom!
Forslag om, at selvstændige og arbejdsgivere kun skal betale de første 3 uger ved egen eller ansattes 
sygdom.

Uddannelses- og kulturpolitik
1. Bedre uddannelsesstøtte!
Forslag om uddannelsesstøtte, hvorefter støtten uafhængigt af forældrenes økonomiske forhold ydet som 
statslån, der er rente og afdragsfri i studietiden og lavt forrentede efter studiets ophør.

2. Ny bibliotekslov!
Forslag til ny bibliotekslov, hvis hovedtanke er, at bevare gratisprincippet for boglån.
Betaling for andre aktiviteter afgøres af kommunalbestyrelsen, dog skal lydbånd stilles gratis til rådighed til 
særlige formål, herunder til handicappede.

3. Forbud mod videovold!
Forslag om forbud mod videovold, for at skabe et retsligt værn mod den kommercielle udnyttelse og 
forråelse af børn og unge, som sker gennem udlejning og salg af voldsfilm på videokassettebånd.

Kirkepolitik
1. Mulighed for at ansætte
sognemedhjælpere!
Forslag om, at menighedsråd får mulighed for at ansætte en eller flere sognemedhjælpere uden først at 
skulle ansøge kirkeministeriet om tilladelse hertil.

Erhverv og arbejdsmarked
1. Hjælp til landbruget!
Forslag om at fremme produktion og beskæftigelse i landbruget, dels gennem skattelettelser, dels gennem 
forbedrede finansieringsmuligheder.

2. Skub i erhvervslivet!
Forslag om forbedrede muligheder for øget produktion og beskæftigelse i det private erhvervsliv. Det skal 
bl.a. ske gennem dynamisk erhvervsskattepolitik og en udbygning af erhvervsfremmeordningerne.

3. Organisationsfrihed!
Forslag om lige adgang til statens samarbejdsudvalg, så alle uanset organisationsmedlemskab får 
indflydelse på valg af personalerepræsentanter til statens samarbejdsudvalg.

4. Hjælp til skovbrug!
Forslag om at føre likviditet til ejere af private skove, således at man bevarer de værdier, der i modsat fald 
vil gå tabt.

5. Privat buslinje Århus-København!
Forslag om at søge udvirket tilladelse til etablering af en privat buslinie mellem Århus og København.

Boligpolitik
1. Langfristet finansiering!
Forslag om; at forbedre mulighederne for en langfristet finansiering ved ejerskifte, for derved at nedsætte 
flytteomkostningerne og øge mobiliteten på bolig og arbejdsmarkedet.

2. Sikring af andelshavere!
Forslag om forbedret erstatning til andelsboligforeninger i forbindelse med kondemnering af 
beboelsesejendomme, således at den enkelte andelshaver ikke bliver påført et formuetab.
Forslaget blev vedtaget den 26. feb. 1982.

3. Flere boliger!
Forslag om videreopdeling af ejerlejligheder med det formål at skabe retsenhed på området og fremskaffe 
flere ejerlejligheder som følge af videreopdeling af store lejligheder.

Skattepolitik
1. Højere fradrag for gaver!
Forslag om forhøjelse af grænsen for gavebidrag fra 1.000 til 1.500 kr., dog således at ægtefæller 
tilsammen har ret til at fradrage 3.000 kr. uanset indkomstfordelingen.

2. Fradrag for unge i huset!
Forslag om fradrag i skatten for løn til unge under huslig uddannelse.

3. Erstatning for ekspropriation!
Forslag om, at erstatning for ekspropriation, der har fundet sted efter 1. januar 1978 eller senere, skal 
fritages for beskatning.

Trafikpolitik
1. Vejene over til amterne!
Forslag om, at staten kun skal være vejbestyrelse for den del af vejnettet, der indgår i de internationale 
forbindelser og den overordnede del af det regionale vejnet. Amterne skal være vejbestyrelse for den øvrige 
del af hovedlandevejsnettet.
OBS! Nogle af ovenstående forslag er fremsat sammen med andre partier.
  
Bedre vilkår til de unge!
- Unge er i en meget vanskelig situation i disse år. Intet arbejde og dårlig bolig er hverdagen for mange 
unge.
- Der skal bygges mange flere ungdomsboliger og der skal sættes utraditionelle ting i gang for at skaffe 
jobs. - Samfundet kan sætte produktion på områder, hvor andre ikke har gjort det, f.eks. i genbrug, 
miljøpleje og alternativ energi. - Det frivillige ungdomsarbejde skal støttes, for at være et alternativ til de 
kommercielle firmaer.
- Unge, under uddannelse, har i mange år levet med en urimelig studiestøtteordning. Den uddannelsesstøtte, 
som tilbydes de unge i dag, bør ændres fra at være banklån med høj rente - til statslån med en lav rente.
Vil du vide mere om Kristeligt Folkepartis Ungdom, - så ring på 01-11 31 60 (KFU)
  
LISTE Q - KRISTELIGT FOLKEPARTI - LISTE Q
DET VIL
KRISTELIGT
FOLKE PARTI:
1. En politik, der bygger på et kristent menneskesyn.
2. En positiv familiepolitik, der skaber gode rammer for trygge og harmoniske hjem. Kristeligt Folkeparti 
vil styrke ægteskabet. Love, der diskriminerer ægteskabet og dermed kernefamilien, skal ændres.
3. øgede muligheder for deltidsjobs og arbejde på flekstid.
For begge ægtefæller.
4. En skattereform, der fremmer en familievenlig beskatning.
Opsparing og arbejdsindsats skal belønnes. For at kunne nedsætte trækprocenten skal fradragssystemet 
forenkles og standardiseres mest muligt. Den langsigtede målsætning bør være, at man i størst mulig 
udstrækning når frem til at beskatte den personlige bruttoindkomst. Det samlede skattetryk må ikke stige.
Det skattemæssige personfradrag skal erstattes af persontilskud til alle. Også til børnene. Derved sikres 
bedre vilkår for børnefamilier og svage grupper. Til børn af enlige ydes forhøjet persontilskud.
5. Bevare det sociale sikkerhedsnet, så de svage i samfundet holdes fri af den økonomiske krise. De 
nødvendige forbedringer af statens økonomi skal gennemføres på en sådan måde, så det ikke rammer de 
svageste grupper i samfundet. I tilfælde af forbigående vanskeligheder må familiens hidtidige leveniveau 
sikres. Ved vanskeligheder af mere varig karakter, f.eks, langvarig sygdom, strukturarbejdsløshed, alvorlige 
ulykkestilfælde m.m., må der udover økonomisk bistand tilbydes revalidering, behandling og omskoling. 
Hjælpen må ydes på en sådan måde, at den stimulerer ønsket om at overvinde vanskelighederne. Enhver 
handicappet må sikres mulighed for at leve som andre og blandt andre. Handicappede, som må leve på 
institutioner, skal sikres menneskeværdige livsbetingelser.

Firkløverregeringen
skal fortsætte!
Firkløverregeringen skal fortsætte efter valget. Der er i nyere tid aldrig sket så store ændringer i den 
økonomiske politik som i de seneste 15 måneder. Hvad ingen troede muligt er sket: Obligationsrenten 
stiger ikke mere, men er faldet dramatisk. Fra 20-21 pct. til Ca. 14 pct. Inflationen og lønudviklingen er 
halveret, og reallønnen er alligevel stort set fastholdt i 1983. Beskæftigelsen stiger for første gang i lang tid 
i den private sektor. Men endnu er tilgangen til arbejdsmarkedet så stor, at arbejdsløsheden har været svagt 
stigende. De alt for mange ledige - især de unge - kan ikke lade nogen uberørt. Kristeligt Folkeparti vil 
arbejde konstruktivt og målrettet for at fremme beskæftigelsen. Meget tyder på, at i 1984 vil 
arbejdsløsheden begynde at dale. Netop som følge af regeringens politik. En fortsat indkomstpolitik - evt., 
kombineret med samtidig momsnedsættelse - skal skabe flere arbejdspladser.
De første skridt til genskabelse af balance i dansk økonomi er taget. Firkløverregeringen etår parat til at 
tage de næste.
6. Bedre rådgivning og øgede sociale hjælpeforanstaltninger til gravide. Derved kan det alt for store antal 
aborter nedbringes.
7. En teknologipolitik, der tjener mennesket og sikrer den personlige frihed.
Der må ikke foretages genetisk manipulation eller genetisk styring af menneskers arveanlæg for på den 
måde at fremstille bestemte mennesketyper. Retten til at være forskellig skal fastholdes. Et befrugtet 
menneskeæg skal behandles som et menneske i dets første livsstadium. Befolkningen bør styre den 
teknologiske udvikling - og ikke omvendt.
8. Hjælpe de fattige i ulandene. Ulandsbistanden skal stige hvert år. Den skal sigte imod en varig 
forbedring af især de fattige landes økonomiske og sociale forhold. Vore økonomiske problemer må ikke 
føre til, at vi fjerner den livsnødvendige hjælp til ulandene. Samtidig skal vi øge udviklingsbistandens 
kvalitet ved bedre forberedelse af de enkelte projekter og ved at gå ind i en dialog om modtagerlandenes 
økonomiske politik. Bistanden skal ydes, så dens egentlige hensigt nås. Men ulandspolitik er mere end 
bistand. Ulandene skal tillige have bedre handelsmuligheder.
9. En stadig mere aktiv politik for gensidig og balanceret nedrustning. Hensynet til nedrustning må 
integreres i al udenrigs og sikkerhedspolitik. NATO skal deltage aktivt i afspændingsbestræbelserne for at 
skabe en kontrolleret nedrustning både med hensyn til kernevåben og konventionelle våben. Der er fintet 
menneskeværdigt alternativ til nedrustningsforhandlinger.
10. Intensivere indsatsen for de fundamentale menneskerettigheder.
Både nationalt og internationalt. Fremme en indvandrerpolitik, der gør det muligt, at indvandrerne 
integreres i det danske samfund. Kristeligt Folkeparti vil kæmpe for menneskelivets ukrænkelighed, hvad 
enten det er født eller ufødt.
11. En fremsynet og ansvarlig miljøpolitik. Miljøpolitikken skal integreres i den samlede erhvervspolitik. 
(Se mere side 4.)
12. Styrke det nære samfund.
De små virksomheder, de små skoler, de små sygehuse, de små boligfællesskaber, de små samfund skal 
sikres. Ikke fordi alt, hvad der er småt, automatisk også er godt. Men fordi de små enheder er overskuelige. 
Fordi de små enheder i mange tilfælde er forudsætningen for, at man kan fordele ansvar, indflydelse og 
ejendomsret. Fordi de små samfund og enheder giver muligheder for at træffe netop de beslutninger, der er 
de mest velegnede for den enkelte.
13. Skole og uddannelse på basis af Danmarks kristne kulturarv.
Undervisning er en hjertesag for Kristeligt Folkeparti. Skolens vigtigste opgave er at give kundskaber. 
Undervisningen skal være niveaudelt og afsluttes med niveaudelte prøver. Et reelt frit skolevalg skal sikres. 
Kristendomsundervisningen styrkes i alle skoleformer.
14. Alle unge under 21 år sikres arbejde eller uddannelse.
(Se mere under KFU side 2.)
15. Organisationsfrihed!
Det skal være den enkeltes suveræne afgørelse, hvilken faglig organisation, man ønsker at være tilsluttet, 
eller om man ønsker at være uorganiseret.
16. En langsigtet løsning af landbrugets gældsproblemer.
Både af nationaløkonomiske og sociale grunde.
  
17. En styrkelse af erhvervslivet af sociale grunde.
Et stærkt og dynamisk erhvervsliv kan skaffe de nødvendige arbejdspladser og skabe midlerne til et 
effektivt og socialt sikkerhedsnet.
18. Bevare og styrke det danske retssamfund. Borgernes personlige frihed skal beskyttes effektivt. For at 
sikre befolkningen imod kriminalitet, skal politiets mandskabsstyrke forøges og dets 
uddannelsesmuligheder og arbejdsvilkår forbedres.
19. øge indsatsen mod alkohol- og narkotikamisbruget.
Det forebyggende arbejde skal styrkes. Der skal gives en aktiv og medmenneskelig behandling. Videovold 
skal bekæmpes.
20. Fremme og forsvare det kristne og nationale kulturgrundlag, som vort land bygger sin historie på.
Men nye udfordringer skal samtidig tages op. Danmarks Radios monopol skal brydes. Alsidigheden skal 
fremmes, og kvaliteten øges.
21. En god bolig til alle.
Til en overkommelig pris for både ejere og lejere. På den måde kan boligen danne ramme om et godt 
familiefællesskab og give mulighed for den enkeltes udfoldelse. Andelsboligen forener nogle af de bedste 
sider ved ejerboligen og den lejede bolig. Derfor bør denne boligform støttes. Byfornyelse bør fremmes, da 
den både bevarer miljø og skaber arbejde.
22. De ældre er ligeværdige samfundsborgere med ret til selv at vælge deres livsform. Bedre adgang til 
delpension kombineret med deltidsarbejde. Folkepensionen skal ikke beskattes. Ældre skal have mulighed 
for at blive i eget hjem og plejes der, hvis de ønsker det. Selvejende institutioner skal fortsat kunne oprettes, 
og de ældre skal frit kunne vælge dem. Beboerne på pleje- og alderdomshjem skal sikres medbestemmelse 
om forholdene på hjemmene, f.eks, vedrørende morgensang, gudstjenester og tilrettelæggelse af 
arrangementer.

KRF må ikke mangle i firkløveret!
Kristeligt Folkeparti har ikke ønsket at skulle ulejlige vælgerne med et valg nu - kun halvvejs igennem 
valgperioden, og vi beklager den uro, valgkampen fører ind over julehøjtiden.
Vi slår uforstående over for, at Socialdemokratiet og Fremskridtspartiet har sat landet i denne situation og 
afbrudt regeringen i dens arbejde for at bringe orden i vor økonomi.
Men valget er en kendsgerning og spørgsmålet til vælgerne er ganske klart: Skal vi vende tilbage til en 
politik, der fører til ny gældsætning, større skatter og flere afgifter, stagnerende erhvervsliv og stigende 
arbejdsløshed, eller skal regeringen have lov til at fortsætte den politik, der allerede nu har ført til, at 
obligationsrenten er faldet fra 21% til ca. 14%, og at inflationen, lønstigningstakten og 
betalingsbalanceunderskuddet er halveret, hvilket har sat fornyet gang i investeringerne og dermed skabt 
baggrund for eget beskæftigelse.
Svaret må være let. Firkløverregeringen skal fortsætte og Kristeligt Folkepartis klaverblad må ikke mangle, 
når valget er overstået.
For Kristeligt Folkeparti har formålet med at indgå i en Firkløverregering ikke bare været af økonomisk 
karakter. Kristeligt Folkeparti blev først og fremmest dannet, fordi en række af vort folks grundlæggende 
åndelige, kulturelle og etiske værdier var ved at blive udslettet i kølvandet på den voldsomme økonomiske 
vækst.
Over for de strømninger, der alene målte menneskets velfærd i materiel fremgang, betonede Kristeligt 
Folkeparti de umålelige værdier, der knytter sig til det enkelte menneskes ansvar overfor Gud og 
medmennesket, og vi fastslog, at kun en politik, der sikrede familien som samfundets grundelement kunne 
danne ramme om et samfund, hvor det enkelte menneske kunne udfolde sin personlighed og påtage sig 
personligt ansvar.
Dette er stadig Kristeligt Folkepartis holdning og grundlag for regeringsarbejdet. Det er derfor vigtigt, at vi 
i regeringen ikke kun opfatter os som en økonomisk saneringsregering. Svigter vi på det åndelige, 
kulturelle og etiske område, svigter vi det danske folk. Derfor må det kristne livs- og menneskesyn være 
grundlaget for al lovgivning.
Et af de områder, hvor vi vil blive dømt hårdt, hvis vi svigter, er miljøet. Det er ikke tilfældigt, at Kristeligt 
Folkeparti har ønsket at besætte miljøministerposten. Miljøministeriet administrerer en række områder, der 
har en særlig tæt tilknytning til partiets grundprincipper. Kristeligt Folkeparti ser f.eks. familien som det 
bærende element i det danske samfund. Man kan da ikke tænke sig en politik, der fremmer familiens 
trivsel, hvis ikke en sådan politik er kombineret med en effektiv beskyttelse af miljøet.
Vi har i dag i vor magt at tilintetgøre jorden blot ved at fortsætte med at forurene og forbruge hæmningsløst 
af ressourcerne. Men vi har ikke reel til det. Vi ejer ikke naturen. Vi er kun ét af mange slægtled, og vi skal 
forvalte naturen således, at vore efterkommere også kan opleve den. Naturen har en værdi i sig selv. 
Naturen er Guds værk, et utroligt kompliceret og sammensat system, som vi ikke blot kan bruge løs af, men 
som vi skal forvalte med ærbødighed. Gør vi ikke det, kan vi risikere, at balancen forrykkes med 
uafvendelige skader til følge. Men behandler vi naturen med respekt, vil vilde oplevelser, som den byder 
os, finde bekræftelse på, at de væsentlige værdier ikke er de materielle. Således er naturen også med til at 
højne indholdet af menneskelivet.
Derfor vil Kristeligt Folkeparti i Folketinget og regeringen føre en aktiv og ansvarlig miljøpolitik, d.v.s.:
- Beskyttelse af naturen
- Forebyggelse og bekæmpelse af forurening
- Fysisk planlægning, der fremmer familiens trivsel og sikrer de små samfunds fortsatte beståen - Kontrol 
med levnedsmidler, - Rekreativ og driftsmæssig anvendelse af vore skove, og alt det, der i øvrigt hører 
under miljøministeriet.
Vort kristne forvalteransvar rækker imidlertid også ud over landets grænser til områder, hvor 
naturødelæggelserne truer menneskets livsgrundlag. Dette er i dag situationen i mange ulande til ubodelig 
skade for landene selv og en trussel mod det globale miljø samt en yderligere uddybning af forskellene 
mellem rige og fattige lande. Kristeligt Folkeparti vil derfor prioritere miljøbeskyttelse højt og igennem 
regeringen arbejde i FN, OECD, ECE, EF og Nordisk Råd og andre organisationer for at fremme en mere 
ansvarsbevidst adfærd i miljøsager.
Blandt de værdier, det danske samfund bygger på, er tilværelsen i vore små samfund. Vi vil derfor i vores 
planlægning arbejde for, at de små samfunds tilværelsesform ikke alene kan overleve, men også udvikles. 
Jeg vil i den anledning som miljøminister bl.a., tage initiativ til, at det bliver lettere at etablere småindustri i 
landsbyerne og på landet, uden af man derved kommer til at ændre lokalsamfundenes karakter.
Kristeligt Folkeparti anser disse synspunkter for væsentlige for vort folks fremtid. Hvis De er enig i dette 
beder vi om Deres støtte på valgdagen. Den kan De give os ved at stemme på liste Q.

  
Politik er mere end økonomi!
Økonomien er i centrum.
Endnu en gang.
Og med rette.
Vi har nu en regering, der er begyndt at bringe orden i dansk økonomi. Den påbegyndte genrejsningspolitik 
skal naturligvis fortsætte. Ellers kan vi ikke få oprettet de nødvendige arbejdspladser, der kan skaffe de 
mange ledige hænder i arbejde. Kristeligt Folkeparti er parat til at tage medansvar for den nødvendige 
økonomiske politik.
Frihed og socialt ansvar
Men det er alt for kortsigtet udelukkende at snakke om økonomi. Et lands trivsel afhænger nemlig ikke af 
økonomi alene. Hvad skyldes de senere års stadig mere ugunstige økonomiske udvikling? Årsagen er helt 
konkret, at det kristne livs- og menneskesyn fortrænges af andre livsholdninger, der mere eller mindre 
åbenlyst fremmer egoismen.
Kristeligt Folkeparti ønsker et samfund, der præges af samarbejde, fællesskab og omsorg. Et samfund, hvor 
menneskelige og etiske værdier sættes i højsædet. Ikke materialisme, prestige og status. Vi ønsker et 
samfund, hvor, solidaritet præger udviklingen, og hvor omsorgen for det svage enkeltmenneske er et 
bærende princip. Vi ønsker et samfund, hvor der er respekt for det enkelte menneskes uendelige værdi, og 
hvor hvert enkelt menneske har ret til at udvikle sig uafhængigt af politisk eller religiøs overbevisning, 
uden forskelsbehandling på grund af race, køn eller status. Et samfund uden stærk magtkoncentration. Et 
samfund, som ikke bygger på klassekamp og klassemodsætninger, men på forsoning, frihed og socialt 
ansvar. Kristeligt Folkeparti ønsker at være der, hvor ideerne brydes, hvor kulturkampen kæmpes, og hvor 
beslutningerne træffes.
KRF vil kæmpe for
det kristne grundlag!
Ønsker De, at det kristne værdigrundlag skal være fundamentet for det danske samfund? Da må De stemme 
på et parti, der har klare programformuleringer på dette område. Men De må også være sikker på, at et 
sådant parti i folketinget vil arbejde for sit program. Kristeligt Folkeparti vil af al kraft kæmpe for en 
kristen kulturbasis for vort samfund. Kristeligt Folkeparti vil kæmpe for frihed under ansvar, livssynsfrihed 
og respekt for menneskeværdet. Også det ufødte liv.
Er De enig i disse afgørende principper og målsætninger for det fremtidige danske samfund? Da skal De 
vide, at Kristeligt Folkeparti kæmper Deres kamp. Mød derfor frem på valgdagen - og stem på Kristeligt 
Folkeparti.
   
