Socialdemokratiets valgudtalelse 1964

På årsmødet 30. august godkendtes enstemmigt følgende valgudtalelse:

Den 22. september går Socialdemokratiet til valg på baggrund af en indsats, der har skabt fremskridt på alle samfundslivets områder. Vigtigst af alt: 
arbejdsløsheden er blevet afskaffet. Den trusel, som i mange år hvilede som en skygge over tusinder af hjem, er fjernet. Arbejde og tryghed er blevet en 
realitet. Denne udvikling er ikke kommet af sig selv. Den skyldes ingen tilfældighed, men er i afgørende grad et resultat af Socialdemokratiets målbevidste 
politik.
Det kommende valg afgør, om denne fremskridtslinie skal brydes eller videreføres. Socialdemokratiets målsætning for nye fremskridt er: Fuld   beskæftigelse,   
økonomisk   vækst   og
højere   levestandard. Kortere arbejdstid med tuld  løndækning  og
bedre feriebetaling. Ligestilling mellem tjenestemændene og andre
lønmodtagere. Sikring at funktionærernes rettigheder. Værdisikret pension til alle på omkring 60 pct.
at erhvervsindtægten. Øget social tryghed gennem andel i velstandsstigningen. Mindst 40.000 nye bollger om året - sikring at
lejerbeskyttelsen. Storebæltsbro - Øresundsbro. En skattereform med kildeskat og ophævelse
af sambeskatningen. Nye muligheder for alle gennem bedre uddannelse. Et rigere kultur- og fritidsliv. En udenrigspolitik for frihed, fred og afspænding.
Tidligere tiders fattigdom er stort set fjernet. Socialdemokratiet har kunnet rykke sin målsætning videre frem. Det gælder I dag at skabe rammerne for, at det 
enkelte menneske kan opnå en rigere tilværelse. Den enkelte skal have valgfrihed i arbejde og i fritid efter evner og interesser.
 
Samfundets økonomiske vækst skal skabe grundlaget for en løsning af boligproblemet. Lige adgang til uddannelse må blive en selvfølge. Den stigende 
velstand skal muliggøre øget tryghed under sygdom, og når alderen melder sig. De handicappede I samfundet skal i videst mulig omfang sikres en normal 
tilværelse. Et samfund i vækst skal udløse kulturel aktivitet, og derved åbne nye menneskelige muligheder og perspektiver.
Fuld beskæftigelse, økonomisk vækst og højere levestandard.
Den fulde beskæftigelse og ækonomiste væksk skal videreføres gennem en fast finanspolitik, en aktiv erhvervspolitik og en smidig konjunkturpolitik./
En bedre udnyttelse af arbejdskraften må ske gennem rationalisering af vort erhvervsliv. Sæson- og vinterledighed må bekæmpes. Inden for rammerne af vore 
økonomiske muligheder må den nødvendige balance mellem produktion, investering og forbrug sikres. Store investeringer er nødvendige for at opnå nye 
fremskridt og en højere levefod. Erhvervenes konkurrenceevne må blandt andet styrkes gennem forbedrede eksportkreditordninger.
Den frie konkurrence til gavn for forbrugerne må sikres gennem indseende med prisdannelsen og ved kontrol med konkurrencebegrænsede aftaler og 
monopoler. Nødvendige strukturændringer og nye produktionsmetoder I landbruget må fremmes. Reglerne for sammenlægning og samdrift må smidiggøres.
Støtten til landbruget må i højere grad ydes som et bidrag til at fremme landbrugets produktivitet og evne til at blive et selvhjulpet
etrhverv.
 
Kortere arbejdstid med fuld løndækning og bedre feriebetaling
Socialdemokratiet vil i sin økonomiske politik tilstræbe en forøgelse af vort lands produktionsevne, således at der åbnes muligheder for en fritidsudvidelse med 
sigte på såvel kortere arbejdstid med fuld løndækning som længere ferie med bedre feriebetaling. Lige løn for lige arbejde er en naturlig ret og må 
gennemføres overalt på arbejdsmarkedet. Nye muligheder er opstået for kvinderne i erhvervslivet. Til behandling af de lønmæssige, uddannelsesmæssige og 
familiepolitiske problemer, dette rejser, bør ønsket om en kvindekommission nedsat af regeringen snarest imødekommes.
Arbejdsløshedsloven skal udbygges, således at understøttelsessatserne for de medborgere, der - trods alle fremskridt - midlertidig bliver arbejdsledige, bringes 
I bedre overensstemmelse med normale indkomster. Arbejderbeskyttelseslovgivningen skal forbedres.
Arbejdet for en udbygning af det industrielle demokrati, som allerede er påbegyndt gennem aftaler direkte mellem arbejdsmarkedets parter, må  videreføres. 
Samarbejdsudvalgene må styrkes og aktiviseres. I den enkelte virksomhed må effektiv ledelse kombineres med demokratisk samarbejde mellem alle, som 
arbejder i virksomheden. Der må skabes større åbenhed omkring aktieselskabernes økonomi. Bestræbelserne på at fremme trivselen på arbejdspladserne 
skal omfatte såvel det private arbejdsmarked som stat og kommune.
Ligestilling mellem tjenestemændene og andre lønmodtagere
Forudsætningen for en effektiv samfundsad-ministration er dygtige medarbejdere. For at kunne fastholde disse må det offentlige yde sine tjenestemænd 
arbejdsvilkår, der er socialt og menneskeligt tilfredsstillende. Tjenestemændene bør følge med I den almindelige løn- og indtægtsudvikling. Den øvrige 
befolknings pensionering må ikke medføre en relativ forringelse af tjenestemændenes samlede løn- og pensionsmæssige stilling. De kommende forhandlinger 
bør føre til et resultat, der er tilfredsstillende såvel for samfundet som for tjenestemændene.
 
Sikring af funktionærernes rettigheder
Antallet af funktionærer er I de senere år steget meget stærkt. Også disse lønmodtageres sociale og økonomiske Interesser må tilgodeses. De må sikres 
medbestemmelsesret om egne løn- og arbejdsvilkår, deres organisationsret og forhandlingsret må fastholdes, og der må skabes øgede muligheder for 
uddannelse på funktionærområdet. De kvindelige funktionærer må sikres en virkelig ligestilling overalt på arbejdsmarkedet.
Værdisikret pension til alle på omkring 60% af erhvervsindtægten
Tillægspensionen skal udvides til at omfatte alle, også de selvstændige næringsdrivende og landbrugerne. Pensionen skal gøres værdifast. Målet er en 
pension, der sammen med folkepensionen udgør omkring 60 pct. af den enkeltes erhvervsindtægt beregnet over de 15 bedste indkomstår, og med loft over 
det beløb, der maksimalt kan opnås. En sådan generel pensionsordning må også Indeholde en værdisikret enkepension. Finansielt skal tillægspensionen hvile 
l sig selv. Fondsdannelsen vil bidrage til at øge opsparingen, og derved medvirke til nedsættelse af rentefoden.
Øget social tryghed gennem andel I velstandsstigningen
De sociale tryghedsordninger er gennem årene stadig blevet udbygget. I 1964 er vigtige reformer gennemført: Den fulde folkepension, tillæg til nuværende 
folkepensionister, invalidepensionister og enker samt Arbejdsmarkedets Tillægspension. Ydelserne efter arbejdsulykker er væsentligt forbedret. 
Sygeforsikringens dagpengesatser bør bringes i bedre overensstemmelse med normale indkomster.
Folkepensionen må fortsat øges, så de ældre får andel I den velstandsstigning, de selv har været med til at sikre. Omsorgsarbejdet for ældre må udbygges og 
forhindre en ufrivillig isolation, Flere og bedre plejehjem for ældre, svagelige og invaliderede skal bygges. Der skal føres betryggende tilsyn med private 
plejehjem.
Den øgede velstand gør det muligt at foretage en fortsat udbygning af vort sygehus- og sundhedsvæsen, således at der kan drages fuld
 nytte af lægevidenskabens fremskridt. Alle handicappede må sikres større tryghed, og blandt andet gennem revalideringsloven må så mange som muligt 
hjælpes til at føre en så normal tilværelse som muligt. Særforsorgens udbygning må fortsættes. Målet må være, at de handicappede får samme vilkår og 
chancer som befolkningen I øvrigt. Invalidepensionen må - ved særskilt lov -bringes i et mere rimeligt forhold til lønindtægten på arbejdsmarkedet. Omsorgen 
for og uddannelsen af handicappede børn må udbygges, så de får de bedst tænkelige muligheder for at opnå en tilfredsstillende tilværelse. Børne- og 
ungdomsforsorgen må stadig forbedres. Alle børn skal sikres den bedst mulige start. Målet må være.gennem en forlængelse af bar-selshvilen og en forhøjelse 
af børnetilskuddene at sikre enhver mor økonomiske muligheder for selv at passe sit barn i det mindste i barnets første leveår.
Den enlige forsørger må sikres bedre vilkår, blandt andet gennem forhøjede og kontant udbetalte børnetilskud, således at børnene kan få den bedst mulige 
udvikling og uddannelse. Tiden er inde til en ny samlet socialreform, som tørst og fremmest sigter på at lade det velstandsniveau, samfundet har nået, danne 
grundlaget for den sociale tryghed.

Mindst 40.000 nye boliger om året - sikring af lejerbeskyttelsen
Samtidig med en stærk udbygning af produktionsapparatet er der sat rekord i boligbyggeri, men der er stadig mangel på boliger. Alle kræfter må sættes ind på 
at løse dette problem, så enhver, der har behov for en bolig, kan skaffe sig den uden besvær. Derfor må byggeriet fortsat øges. 40.000 nye boliger er det 
foreløbige mål, men der skal bygges mere. Gennem det af regeringen støttede montagebyggeri og ved at forene nye byggeformer med det traditionelle 
byggeri skal byggekapaciteten udnyttes fuldtud og omkostningerne holdes nede på et rimeligt niveau.Kun ad denne vej kan boligproblemerne endeligt løses, 
og de saneringsmodne lejligheder erstattes af nye.
Ved at fremme vinterbyggeri og ved fortrinsvis at henlægge vedligeholdelsesarbejder og reparationer til denne årstid, skal sæsonledighed bekæmpes.
 
En fortsat afvikling af byggerestriktionerne må finde sted, især med henblik på at fremme billigere byggeri, hvad enten det er udlejningsbyggeri eller 
parcelhusbyggeri. For et stort antal mennesker må etagelejligheden være den foretrukne boligform, mens mange familier -især familier med børn - ønsker 
enfamiliehus. Samfundet bør derfor støtte begge disse boligformer.
Det almennyttige byggeri skal fremmes. Herved sættes familiepolitiken i centrum, ligesom ungdommens særlige boligbehov imødekommes. Der sikres til en 
rimelig leje boliger af høj standard med de hertil hørende fællesanlæg - ikke mindst børne- og ungdomsinstitutioner.
Byggeri for folkepensionister og mindstbemidlede samt specielt indrettede boliger for handicappede tilgodeses. Spørgsmålet om muligheden for ejer-
lejligheder må tages op til realitetsbehandling, når det efter drøftelse i Folketinget nedsatte udvalg har afsluttet sit arbejde. Det må for Socialdemokratiet være 
en forudsætning, at der ikke åbnes nye muligheder for spekulation i boligmanglen, og at det almennyttige boligbyggeri ikke svækkes, men at dette fortsat må 
varetage den opgaye at tilvejebringe boliger til en rimelig leje.
Lejerbeskyttelsen skal fastholdes, således at lejerne er sikrede retten til at bevare deres hjem.
Storebæltsbro - Øresundsbro
En fortsat egns- og landsudvikling skal aktivisere alle produktionsmuligheder, så en bedre balance mellem land og by sikres.. En fortsat udbygning af vort 
trafiknet må finde sted, både hvor det gælder havne, broer, vejanlæg og lufthavne.
Landsdelene  må  knyttes  sammen  af hovedveje med tidssvarende kapacitet. Indfaldsveje   og   omfartsveje   ved   de   større byer samt parkeringsanlæg må 
sikre en hurtig afvikling af den voksende trafik.'
1 hovedstadsområdet må en hurtig trafikal helhedsløsning tilstræbes.
Den nye Lillebæltsbro, en Storebæltsbro og en Øresundsbro mellem København og Malmø skal i nævnte rækkefølge virkeliggøres. Lokale lufthavne må 
bygges, hvor der er behov, Kastrup Lufthavn må flyttes så en ny tids krav til  Danmarks  lufttrafikale placering opfyldes.
 
En skattereform med kildeskat og ophævelse af sambeskatningen
Vort skattesystem må forenkles efter følgende retningslinier:
Indkomstskatterne lettes ved at hæve den skattefrie bundgrænse og forhøje proportional-beskatningsgrænsen.
Børnetilskuddene forhøjes og udbetales kontant.
Sambeskatningen ophæves for selvstændige hustruindtægter, således at mand og hustru beskattes hver for sig.
Kildeskatten med opretholdelse af skattefradragsreglen gennemføres, således at skatten fremover betales af den løbende indtægt. Herved fritages flertallet af 
lønmodtagere for pligten til at afgive selvangivelse, og beskatningen af merindkomsten lettes. Skatteligningen effektiviseres, således at de indtægter, der er 
vanskelige at kontrollere, i højere grad kommer frem til beskatning. I den udstrækning, skattereformen medfører et indtægtstab for staten, må 
forbrugsbeskatningen øges. Skattereformen skal gennemføres således, at den samlede skattebyrde på de mindre indtægter lettes. Grundstigningsskylden 
fastholdes på grundlag af den almindelige vurdering I 1960, og den kan ikke yderligere stige. Ekstraordinært store fortjenester ved salg af jord Inddrages delvis 
til det offentlige. Ejendomsbeskatningen forenkles og samles hos kommunerne. Kommunernes økonomi og struktur styrkes derigennem, således at dé i højere 
grad bliver i stand til selvstændigt og med egne indtægter at forvalte deres opgaver,
Nye muligheder for alle gennem bedre uddannelse
Alle skal sikres lige adgang til uddannelse uafhængig af økonomi, bopæl og alder. De unges ret til grundlæggende uddannelse må sikres ved, at 
ungdomsårene op til 17-18 års alderen bliver anvendt til egentlig uddannelse eller til arbejde, der har uddannelsesmæssigt sigte.
Ungdommens Uddannelsesfond må øges i takt med antallet af studerende, og ydelserne må pristalsreguleres. Støtten til unge under faglig uddannelse må 
ligeledes udvikles I takt med behovet. Kollegiebyggeri for alle unge under uddannelse må fremmes.
 
Det grundlæggende princip I loven om uddannelse af ikke-faglærte arbejdere må udvides med det mål at sikre økonomiske muligheder for voksnes 
videreuddannelse, således at ingen en gang for alle sættes I bås. Denne uddannelse må også omfatte genoptrænings-kurser, omskoling og videreuddannelse 
af kvinder. Socialdemokratiet agter snarest at foreslå lovændringer til sikring af den nødvendige omskoling og videreuddannelse for voksne I 
overensstemmelse med samfundets udvikling.
Der må fortsat finde en stigning sted I de for hele samfundsudviklingen betydningsfulde investeringer I folkeskoler, ungdomsskoler af enhver art herunder 
gymnasier og teknisk uddannelse samt alle former for højere læreanstalter. En tidssvarende læreruddannelse må gennemføres.
Udbygningen af vore universiteter må fremskyndes: Der må skaffes økonomiske midler til alle former for forskning, og dens resultater må komme såvel private 
som offentlige virksomheder tilgode.
Et rigere kultur- og fritidsliv
Samfundet skal ikke dirigere kulturlivet, men alene frigøre de kræfter, der kan give større valgfrihed og øgede muligheder for en personlig udvikling.
Den lovgivning, der på en række områder I de seneste år har skabt gunstigere vilkår for det kulturelle liv, må videre udbygges. Opgaven må være at skabe 
ligelig adgang til kulturgoderne for alle, og at støtte hvor der på lokalt plan er vist initiativ og offervilje. Det voksende behov for folkelig kontakt med kunsten må 
søges Imødekommet også ad andre veje end de eksisterende. Gennem oprettelsen af kulturcentre skal der skabes egnede rammer om et alsidigt kulturliv 
landet over, hvad enten det sker gennem udbygning af skoler, museer, biblioteker eller andre eksisterende institutioner eller ved, at der rejses nybygninger til 
dette formål med tidssvarende lokaler for kunstudstillinger, koncerter, foredrag, studiekredse og anden både professionel og amatørmæssig aktivitet inden for 
de kunstneriske områder.
Vilkårene for idrætten og fritids- og foreningslivet må bedres. I overensstemmelse med na-turfredningskommissionens arbejdsresultater må der sikres 
områder, der kan tjene rekreative formål.
 
En udenrigspolitik for frihed, fred og afspænding
Danmarks udenrigspolitik må fortsat bygge på de Forenede Nationer, vort medlemskab af det vestlige forsvarsfællesskab og det nordiske samarbejde.
Overalt, hvor Danmark har indflydelse, skal det virke mod undertrykkelse og forfølgelse af mennesker.
Enhver bestræbelse, der kan medføre en samtidig, gensidig og kontrolleret nedrustning, må støttes. For at styrke freden bar våbenhandel overalt underkastes 
samme kontrol som i de skandinaviske lande.
Spredning af kernevåben må gennem internationale aftaler forhindres. Kernevåben på dansk jord må fortsat afvises. Det videnskabelige arbejde, som skal 
udføres for at udnytte atomenergien i fredens tjeneste, bor foregå i internationalt samarbejde, således at tilstrækkelige investeringer kan sikres, og nye 
fremskridt bliver hele verdens eje og ikke en enkelt magtgruppes/ Den frie samhandel mellem alle verdens lande må udbygges, også således at der skabes et 
stabilt grundlag for udviklingslandenes økonomi.
Danmarks hjælp til udviklingslandene må væsentligt øges.
Danmark må som medlem af De Syv's frihandelsområde arbejde for at styrke  kontakten med Fællesmarkedslandene med det sigte at skabe det bredest 
mulige europæiske marked, hvortil også andre kan tilslutte sig. I det snævreste samarbejde med de andre nordiske lande skal Danmark i alle internationale 
organer og organisationer øve en indsats for frihed, fred og afspænding.
Fasthed, fornuft og fremsyn i landets styre
Aldrig før har der været så store økonomiske og tekniske fremtidsperspektiver som nu. Aldrig før har samfundet haft så store opgaver at løse.
Aldrig før har ansvaret derfor været så stort for både politikere og vælgere som ved folketingsvalget den 22. september. Socialdemokratiets     
handlingsprogram     skal sikre, at den økonomiske vækst og de tekniske   erobringer  omsættes   i   en   samfundsudvikling, som vil give det enkelte 
menneske stadig større muligheder for frit at vælge og bestemme for sin egen tilværelse. Fasthed,  fornuft og  fremsyn  i  landets styre skal sikre, at der ikke 
eksperimenteres med den tryghed, der er opnået for både det enkelte menneske og samfundet. Et frit samfund med frie mennesker er målet. Et styrket 
Socialdemokrati er midlet.

