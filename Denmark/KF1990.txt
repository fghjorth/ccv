Det konservative folkeparti 1990

EN STÆRK DANSK ØKONOMI
En stærk dansk økonomi
Det konservative folkeparti har altid bekendt sig til markedsøkonomien. Også 
inden planøkonomiens sammenbrud i Øst-Europa, der klart har vist 
markedsøkonomiens overlegenhed. Det konservative folkeparti ønsker en 
effektiv markedsøkonomi kombineret med et socialt sikkerhedsnet for de 
svage, hvor der lægges vægt på en aktiverende indsats i stedet for passiv 
forsørgelse.
Det konservative folkeparti arbejder for en stærk dansk økonomi, som vil være 
kendetegnet ved overskud på betalingsbalancen, fuld beskæftigelse, lav 
inflation og balance på de offentlige budgettet. I en stærk økonomi bliver der 
råd til investeringer i et bedre miljø og effektiv hjælp til de svageste.
Dansk økonomi
Dansk økonomi var i 60'erne og 70'erne en lille, svag økonomi. De mange 
muligheder, som den internationale velstandsbølge åbnede op for, blev spildt. 
Velstanden blev ganske vist øget meget kraftigt, men det skete for lånte penge. 
I de to nævnte årtier blev en række grundlæggende strukturproblemer skabt. 
Det er de strukturproblemer, som de borgerlige regeringer under koservativ 
ledelse i 80'erne har slidt med at få løst.
Den økonomiske politik i 80'erne har på mange områder været præget af 
succes. Dansk økonomi er i dag godt på vej til at blive en stærk økonomi - vi 
tilhører faktisk den hårde kerne i Europa. Hvis man kom i en situation, hvor 
EF-landene i forbindelse med den Økonomiske-Monetære Union (ØMU) blev 
delt i to divisioner, så ville Danmark sammen med Tyskland, Holland, Belgien 
og Luxembourg blive placeret i første division. Ser man derimod på et land 
som Sverige, hvor Socialdemokratiet har haft regeringsmagten siden 1982, så 
tegner der sig et helt andet billede. 
DANMARK, INDVANDRERE OG FLYGTNINGE
KONSERVATIV UDLÆNDINGEPOLITIK
l. RESUMÉ
Det konservative folkeparti går ind for:
-  En ændring af Udlændingeloven for så vidt angår familiesammenføringer 
med indvandrere således,
a) at den nuværende ret til familiesammenføringer blandt indvandrere ændres 
til en mulighed for familiesammenføring ud fra en konkret vurdering af 
familiens samlede tilknytning til Danmark.
b) at familiesammenføringstilladelse knyttes til tilfredsstillende boligforhold.
c) at der sikres mod misbrug eller omgåelse af lovens hensigt for se vidt angår 
familiesammenføring med ægtefæller.
-  Ændrede integrationskrav til indvandrere 
-  En forstærket international indsats til løsning af  
   flygtningeproblemerne, så denne sker tættest muligt på deres oprindelse.
-  En ændret prioritering, der betyder modtagelse af færre spontanflygtninge og 
øget støtte til FN's flygtningearbejde.
-  En tilnærmelse af den danske lovgivning til de øvrige EF-landes, så 
Danmark ikke bliver en flygtningemagnet.
-  Hurtigere hjemsendelse af flygtninge. 
ET SUNDT UV
KONSERVATIV SUNDHEDSPOLITIK
Det konservative folkeparti mener,
-  at arbejdet i sundhedssektoren skal tilrettelægges efter borgerens ønsker og 
behov,
-  at det høje faglige niveau i sundhedsvæsenet skal fastholdes,
-  at de forskellige dele af sundhedssektoren skal lære at arbejde endnu bedre 
sammen, 
-  at der fortsat er mange opgaver, der kan overføres fra sygehusene til de 
alment praktiserende lager og speciallæger,
-  at den alment praktiserende læge i endnu højere grad skal være en 
nøgleperson i sundhedsvæsenet,
-  at der skal være større selvforvaltning på sygehusene, som økonomisk 
   skal styres ved hjælp af overordnede rammer,
-  at ventetiderne skal nedbringes, 
-  at patienten skal have ret til at blive behandlet udenfor sit eget amt,
- at der skal være mere fleksible arbejdstider og arbejdsformer på sygehusene, 

-  at de stive faggrænser på sygehusene skal nedbrydes, 
-  at det er vigtigt at satse endnu stærkere på forebyggelse, 
-  at de private hospitaler er et positivt supplement til de offentlige 
   hospitaler, 

BORGERNES RETSSIKKERHED
KONSERVATIV RETSPOLITIK
Borgernes retssikkerhed.
Grundlaget for konservativ retspolitik er hensynet til borgernes retssikkerhed.
Retssikkerhed for den enkelte betyder tryghed og balance i hverdagen.  
Tryghed, fordi der tages initiativer til at forebygge kriminalitet og sættes 
effektivt ind, når lovovertrædelser begås. Sikkerhed ved, at det offentlige 
opstiller love og regler, som er til at forstå og rette sig efter. Og her er meget at 
gøre endnu.
En effektiv retsforfølgning.
Staten skal ikke løse flere opgaver end nødvendigt, men de opgaver, det 
offentlige tager sig af, skal kunne løses solidt og effektivt. Vort justitsvæsen er 
en sådan offentlig opgave, som ikke må forsømmes.
Borgernes retssikkerhed er afhængig af et stærkt politi, konsekvente domstole 
og en effektiv kriminalforsorg.
Politiet er blevet stærkere og dygtigere. I den 8-årige periode, hvor Danmark 
har haft en konservativt ledet regering, er der sket en forøgelse af politistyrken 
med 1.000 mand. Denne udvidelse skal fastholdes.
Domstolene skal arbejde konsekvent og hurtigt. Det er et vigtigt element i 
retssikkerheden, at den enkelte borger kan få både civile sager og straffesager 
hurtigt igennem retssystemet. Derfor skal arbejdet med forenkling og af 
bureaukratisering videreføres - også gennem ændringer i lovgivningen.
Kriminalforsorgen skal sørge for tryghed gennem anbringelse af de personer, 
der har begået alvorlig kriminalitet. Kriminalforsorgen skal sørge for, at 
personer, som skal til afsoning, kommer til hurtigst muligt. 
EN TRYG BOLIG
KONSERVATIV BOLIGPOLITIK
Det konservative folkepartis boligpolitiske mal er:
-  at skabe tryghed omkring boligen,
-  at styrke og sikre befolkningens valgmuligheder på boligområdet,
-  at udbrede ejendomsretten til boligen, og
-  at sikre bedre vedligeholdelse og forbedringer af den eksisterende 
boligmasse. 
Privat ejendomsret, markedspris og frit valg
Det konservative folkeparti ønsker et varieret boligmarked, hvor enhver har et 
frit boligvalg under hensyntagen til vedkommendes ønsker og økonomiske 
forhold.
Det konservative folkeparti ønsker at sikre familien tryghed i boligen. Der må 
ikke ske politiske ændringer, som undergraver de dispositioner, der er truffet i 
henhold til gældende ret.
Det konservative folkeparti anser den private ejendomsret for et af vort 
samfunds bærende elementer og ønsker at udbrede ejendomsretten til boligen 
til så mange som muligt. En bolig skal være en sund og attraktiv opspa-
ringsform, og det skal kunne betale sig at købe og spare op i sin bolig.
Det konservative folkeparti ønsker principielt et boligmarked, hvor enhver 
betaler markedsprisen for den bolig, vedkommende efterspørger, hvadenten 
boligen er i ejer- eller lejerform. Beskatningsforhold bør ikke påvirke valget af 
bolig.
 
PAS GODT PÅ DANMARK
KONSERVATIV MILJØPOLITIK
DET KONSERVATIVE FOLKEPftRTI VIL SIKRE ET GODT MILJØ 
BADE FOR OS SELV, VORE BØRN OG BØRNEBØRN
Derfor vil vi arbejde for:
-  at bekæmpe forurening af vand, luft og jord      
-  at mennesker, dyr og planter får de nødvendige livsbetingelser     
-  at fremtidige forurenende virksomheder placeres med respekt for      
mennesker og natur
-  at der i planlægningen og råstofudnyttelsen tages hensyn til mennesker og 
natur
-  at flere får mulighed for at bruge fritiden i naturen   
 -  at de særligt spændende og de typiske danske kultur- og naturlandskaber  
   bevares
-  at vore byer skal være rene og sunde levesteder for mennesker, dyr og  
   planter
-  at sikre, at støjforureningen bekæmpes i boligområderne og i de
     rekreative områder 
-  at alle har adgang til sund kost og rent drikkevand           
 -  at miljøproblemer også løses via internationalt samarbejde 
FRA PASSIV TIL AKTIV
EN DEL AF KONSERVATIV 
SOCIAL- OG ARBEJDSMARKEDSPOLITIK
Den enkeltes ansvar
En væsentlig følge af de sidste otte års konservativt ledede regeringer er et 
holdningsskifte i den danske befolkning - og ikke mindst blandt de helt unge. 
Man gør oprør mod det socialdemokratiske menneske- og samfundssyn, som 
dominerede tidligere årtier efter 2. verdenskrig.
Den unge generation ønsker ikke at være pakket ind i vat og umyndiggørende 
bistandsparagraffer. Man ønsker selv at gøre en indsats, hvis man skal modtage 
en offentlig ydelse. De unge - og de lidt ældre med - ønsker i dag at tage et 
større ansvar for deres egen tilværelse. Mest enkelt kan den nye holdning vel 
udtrykkes med de gamle ord: "Man skal yde, før man kan nyde".
Vor sociale samvittighed
Hvis samfundet blot udbetaler høje ydelser til sociale klienter og har et højt 
niveau for arbejdsløshedsdagpenge, behøver vi efter den forældede 
socialdemokratiske model ikke at få problemer med vor sociale samvittighed. 
Og vi kan sove trygt om natten i vished om, at vi fra samfundets side har gjort, 
hvad der skal gøres i den anledning.
I virkeligheden har der været tale om et gigantisk forræderi mod de svageste i 
samfundet. Et menneske uden ansvar for egen tilværelse bliver til en 
drivhusplante, som går til grunde, hvis den kommer uden for drivhusets 
beskyttelse . Resultaterne heraf har vi alle dagligt for øje, når vi færdes på 
gader og stræder.
Derfor er vi nødt til at ændre denne forfejlede politik - til gavn for samfundet, 
men især til gavn for de svageste medborgere,  
ET STÆRKT DANMARK l ET SAMLET EUROPA
KONSERVATIV EF-POLITIK
Forord:
Det Europæiske Fællesskab er skabt for at styrke den demokratiske udvikling 
og for at forhindre totalitære ideologier i at slå rod i Europa. Igennem årene har 
stadig flere europæiske lande valgt at tage aktiv del i fællesskabet. Samtidig er 
samarbejdet blevet stadig stærkere og tættere. I dag er EF en betydningsfuld 
politisk og økonomisk faktor i verdenssamfundet.
Derfor er Det konservative folkeparti så stærkt engageret i EF-politikken.
EF er og bliver det rette forum for et forpligtende samarbejde mellem de 
demokratiske lande i Europa. Udviklingen har vist, at EF sammen med NATO 
udgør vort værn om fred, frihed og demokrati. Derudover har samarbejdet 
været med til at udbrede de demokratiske idealer til Central- og Østeuropa, 
ligesom Grækenland, Portugal og Spanien trådte ind i fællesskabet efter mange 
års diktatur.
Det konservative folkeparti har stedse arbejdet for, at Danmark skulle udgøre 
en bro mellem EF og Norden. Vort mål er klart, at de nordiske lande snarest 
muligt bliver medlemmer af EF.
Også i fremtidens Europa skal EF-landene arbejde for at beskytte og 
videreudvikle demokratiet. Et åbent EF, som byder alle demokratiske lande i 
Europa velkommen i samarbejdet, kan støtte de nye demokratier i Øst på deres 
vej mod et stabilt og bæredygtigt demokrati med markedsøkonomi. Et åbent og 
demokratisk Europa er samtidig den bedste vej til at nedbryde grænser og løse 
regionale konflikter. Europas borgere skal kunne bevæge sig lige så frit rundt i 
Europa som i deres eget land.
 
DANMARKS SIKKERHED
KONSERVATIV UDENRIGSPOLITIK
I 1990 fik Europa et helt nyt landkort. Efter 45 års monoton blokopdeling er 
det spaltede Europa atter ved at vokse sammen. Hvordan og hvor smertefrit 
dette vil ske, kan ingen vide. Og hvordan dette Europa står i forhold til den 
øvrige verden, når vi runder år 2000, ved heller ingen.
Sikkerhedspolitik består i at sikre landet mod alle forudsigelige og tilmed 
uforudsigelige farer. Et lands sikkerhed garanteres hverken gennem naivitet 
eller eventyrpolitik.
Men sikkerhedspolitik består ikke kun i at skærme sig. Den består også i at 
åbne sig, at indgå alle former for samarbejde, der kan garantere landet mod 
angreb og sikre dets selvbestemmelsesret, frihed og fred, samt skaffe det 
indflydelse på verdens gang. Dermed bliver sikkerhedspolitik til 
udenrigspolitik.
Udenrigs- og sikkerhedspolitisk arbejder Det konservative folkeparti for en 
udvikling, som garanterer freden i Europa og fremmer den over alt i verden. 
Det bedste middel mod krig er samarbejde. Derfor tilstræber vi så mangfoldigt 
at samarbejde med alverdens lande som muligt. De bedste garantier for fred er 
demokratiet røg menneskerettighederne, hvorfor vi ønsker, at den bistand og 
støtte, vi giver andre lande, skal tjene til at fremme demokratiet, 
menneskerettighederne og markedsøkonomien i disse.
Vi mener, at vi som en lille nation tjener vores sikkerhed bedst ved at være 
medlem af NATO og derigennem bevare det nære samarbejde med USA. Og 
vi mener, at vi gennem vort medlemskab af EF skaffer os størst indflydelse på 
Europas udvikling, der sjældent har været så lovende som nu, men som 
samtidig er mere uforudsigelig, end det længe har været tilfældet.
 
DYNAMISK DANSK ERHVERVSPOLITIK
KONSERVATIV ERHVERVSPOLITIK

Konservativ erhvervspolitik i korte træk:
Vækst i den private sektor er en nødvendighed for at bevare og styrke vor 
velstand. Det konservative folkeparti ønsker at styrke den private sektor 
gennem en effektiv og sund erhvervspolitik. Et frit erhvervsliv i et positivt 
erhvervsklima og et velfungerende samfund er konservative målsætninger. 
Derfor arbejder Det konservative folkeparti for:
-	forenklet og international tilpasset lovgivning
-	harmonisering af skatter og afgifter med det øverige EF
-	effektiv offentlig service og forenklet offentlig administration af 
erhvervslove (én ansøgning, én instans)
-	fjernelse af konkurrenceforvridende nationale særordninger i EF-
landene
-	fair og fri verdenshandel
-	forurening er grænseoverskridende, derfor skal miljøpolitikken være 
europæisk. 

