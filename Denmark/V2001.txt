TID TIL FORANDRING								
Venstres Mål 


Sundhed & ventelister 



Venstre vil skabe de bedste betingelser for behandling i det 
danske sundhedsvæsen ved at: 

1. Tilføre sundhedsområdet 1,5 mia. kr. ekstra. Pengene skal 
bruges til at betale læger, sygeplejersker og andet personale for 
overarbejde, indtil ventelisterne er nedbragt væsentligt 

2. Give patienterne valgfrihed, således at de selv kan vælge det 
sygehus, hvor de ønsker operationen eller behandlingen foretaget. 
Pengene skal følge patienten til den afdeling, som udfører 
operationen eller behandlingen 

4. Give kommunerne frihed til at betale for patienters behandling 
på private hospitaler 

5. Fjerne skat på sygdom, så lønmodtagere ikke bliver beskattet, 
hvis arbejdsgiveren betaler for en sygdomsbehandling 


De ældre skal have det godt 



Venstre mål er, at de ældre skal have ordentlige vilkår. 
1. Der skal indføres frit valg af plejehjem/plejebolig 

2. Uvildigt tilsyn med plejehjem skal gennemføres 

3. Kommunerne skal have pligt til at udarbejde kvalitetsstandarder 

4. De ældre skal kunne vælge frit mellem kommunal og privat 
hjemmehjælp 

5. Der skal kunne oprettes andelsselskaber, som tilbyder praktisk 
bistand og pleje til ældre på plejehjem 


Mere frihed til børnefamilierne Venstre vil sikre, at forældre kan 
give deres børn den bedst mulige start på til-værelsen ved at: 
1. Forlænge barselsorloven til 1 år. 

2. Give fuld dagpengesats i 1 år. 

3. Sikre, at børnefamilierne har friheden til selv at indrette 
barselsorloven så fleksi-belt som muligt. 

4. Forbedre pasningsordningerne og gøre dem mere familievenlige 

5. Gøre det muligt at forene et godt arbejdsliv med et godt 
familieliv, bl.a. ved at forbedre mulighederne for deltidsarbejde. 

Frihed på arbejdsmarkedet Individet skal sættes i centrum på 
arbejdsmarkedet. 
1. Frihed til at vælge og fravælge faglig forening 

2. Frihed til at oprette tværfaglige A-kasser 

3. Partistøtte via faglig kontingent skal kræve forudgående accept 
fra medlemmet 
Totalt skattestop Venstre vil forhindre yderligere 
skattestigninger ved at indføre et skattestop, som betyder: 
1. Ingen skat eller afgift må sættes op 

2. Opkræves skatten med en procentsats, f.eks. momsen, bliver 
procenten ikke sat op 

3. Opkræves skatten med et kronebeløb pr. enhed, f.eks. benzin- og 
dieselafgiften, sættes kronebeløbet ikke op 

4. At fastfrysningen af skatter, som opkræves som faste beløb, er 
garantien for, at skattestoppet betyder en gradvis aftrapning af 
skatterne. Hvis det af forskellige grunde bliver nødvendigt at 
forhøje én skat eller afgift, skal merindtægten ubeskåret anvendes 
til at sænke en anden skat eller afgift 

5. At der lægges et loft over det krone-beløb, som boligejeren 
betaler i ejendomsskat. Værdistigninger på fast ejendom vil derfor 
ikke udløse yderligere skat 


En aktiv udlændingepolitik 

Venstre foreslår en klar opstramning af udlændingepolitikken og 
bedre muligheder for dem, der gerne vil yde noget til det danske 
samfund. 

1. Asylbehandlingen skal ske i flygtningecentre nær flygtningenes 
hjemland 

2. Opholdstilladelse gives først efter 7 år 

3. Klagesystemet skal saneres 

4. Kursen mod kriminelle udlændinge skal skærpes ved hurtigere 
sagsbehandling og omgående udsendelse. 

5. Hvis asylansøgere der begår kriminalitet ikke oplyser deres 
identitet eller ikke medvirker til deres sags behandling, skal de 
sendes ud af landet 

6. Der skal indføres udvidet adgang til frihedsberøvelse, 
ransagning og visitation af formodede kriminelle asylansøgere 

7. Straffene for menneskesmugling og menneskehandel skal være på 
højde med andre landes 

8. Betingelserne for familiesammenføring skal strammes 

9. Integrationen skal gøres mere smidig og individuel 

10. Der skal gennemføres hurtigere sagsbehandling for personer, 
der har fået ansættelse i danske virksomheder og i 
forskerstillinger 


En bedre folkeskole Folkeskolen skal forbedres, så vore børn får 
den bedst mulige start på livet. 

1. Opstramning af læseplaner, og mål for undervisningen 

2. Flere timer i dansk og matematik i de små klasser 

3. Tidligere start på fremmedsprog i folkeskolen. 

4. Afskaffelse af kommunernes pligt til at tilbyde 
modersmålsundervisning til tosprogede elever 

5. Maksimal anvendelse af holddeling og differentieret 
undervisning med udgangspunkt i den enkelte elevs evner 

6. Øget åbenhed i uddannelserne med let tilgængelig information om 
fag og læseplaner, værdigrundlag og pædagogisk udgangspunkt, 
gennemsnitskarakterer opdelt på uddannelsestrin og fag 

7. Evaluering af kvalitet og indhold i de enkelte fag
Vi vil ikke finde os i den stigende vold Venstre vil sætte 
straffen op for at komme den stigende vold til livs 
1. Straffen for vold skal generelt sættes op 

2. Især skal straffen for den umotiverede vold forhøjes 

3. Mere synligt politi på gaderne 

4. Straffen for voldtægt, der er den mest krænkende form for vold, 
skal sættes mærkbart op 

5. Straffen for mennskesmugling skal forhøjes 
Bedre miljø 

Venstre ønsker et godt miljø, hvor investeringer udnyttes 
effektivt. 

1. Det er Venstres mål, at Danmark skal være blandt de lande, der 
er bedst til at nedbringe forurening 

2. Miljøbeskyttelsen skal være effektiv således, at der sikres 
bedst mulig miljø for pengene 

3. For at sikre rent grundvand skal udledningen af kvælstof og 
fosfor fortsat nedbringes 

4. Brugen af bekæmpelsesmidler skal minimeres. Hvis et stof er 
farligt, skal det forbydes - ikke gøres til beskatningsobjekt 

5. Farlige affaldsdepoter skal ryddes op 

6. Arbejdet med fornyelse og forbedring af utætte kloakker skal 
intensiveres 

7. Kampen mod olieforurening på havene skal forstærkes 

8. Miljøafgifter skal tjene et fornuftigt miljøformål og ikke blot 
være en ekstra beskatning 

9. Der skal gennemføres en gennemgribende regelforenkling på 
miljø- og planområdet - nej til SystemDanmark 

Fødevarer og landbrug 



Fødevarer: 
Venstre vil sikre verdens sundeste og reneste fødevarer ved at: 

1. Begrænse brugen af kemiske sprøjtemidler og antibiotika til et 
absolut minimum 

2. Afsætte flere midler til at forebygge sygdomme hos husdyr 

3. Afvikle brugen af vækstfremmere helt 

4. Stille større krav om klar og troværdig mærkning af fødevarer 

5. Sikre overholdelse af reglerne for økologisk landbrug 

Landbrug: 
Venstre vil skabe de bedste betingelser for den danske 
fødevareproduktion ved at: 
1. Lempe reglerne for forpagtning, samdrift, erhvervelse af flere 
ejendomme og uddannelseskravet for ejerskab af landbrugsbedrifter 

2. Lette landbrugets politisk bestemte omkostninger - herunder 
jordskatterne og ejendomsavancebeskatningen og gøre 
generationsskiftevilkårene væsentlig mere fleksible 

3. Arbejde for en gradvis afvikling af landbrugsstøtten i EU- og 
WTO-regi 

U-lande, demokrati & støtte 



Venstre ønsker mere bistand for pengene. Verdensbanken har 
dokumenteret, at man ved at yde bistand for 10 mia. USD til 
reformvenlige regeringer kan hjælpe 25 millioner mennesker 
permanent ud af fattigdom. Hvis samme 10 mia. USD ydes i bistand 
til korrupte regimer uden vilje til politiske og økonomiske 
reformer kan kun 7 mio. mennesker hjælpes permanent ud af 
fattigdom. 

Derfor vil Venstre: 

1. Sikre en u-landsbistand som er blandt de højeste og bedste i 
verden. 

2. Fastfryse udviklingsbistanden på 1999-niveau, indtil hele 
bistandspolitikken er blevet kritisk gennemgået. Sigtet er at 
sikre mere effektiv bistand for pengene 

3. Flytte udviklingshjælp væk fra korrupte og krigsførende regimer 
over til fattige lande, som prøver at opbygge demokrati og 
markedsøkonomi. 

4. Eftergive gæld til udviklingslande, som opfylder krav om 
demokratiske og økonomiske reformer, der gradvist kan gøre landene 
økonomisk selvhjulpne. 

5. Arbejde for internationale aftaler, som sikrer, at u-landene 
frit kan sælge deres produkter på verdensmarkedet uden told og 
andre hindringer. 




1

