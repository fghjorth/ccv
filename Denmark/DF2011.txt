MærkesagerDansk Folkepartis mål er at bevare Danmarks selvstændighed og frihed, så vi kan sikre folkestyret og videreudvikle det gode land, som møjsommeligt er opbygget gennem vores lange historie.Vi vil bekæmpe ethvert forsøg på at indskrænke den folkelige frihed, og vi vil arbejde for, at de traditioner, som danner baggrund for vort frie samfund, forsvares overalt, hvor de trues.Dansk Folkeparti har sat landet på rette kurs. Men vi er kun lige begyndt, og vi er klar til endnu mere ansvar.Vi har modet, vi har viljen, og vi har kræfterne. Så nu skal vi videre.Det er Danmarks fremtid, det gælder.Læs mere om Dansk Folkepartis mærkesager:UdlændingepolitikStram udlændingepolitik og ægte velfærdDanmark er et godt, hjertevarmt og velstående land. Derfor hjælper vi som noget helt selvfølgeligt mennesker, som flygter fra livstruende situationer. Vi giver dem beskyttelse i vores land, og vi hjælper til med nødhjælp og genopbygning i verdens katastrofeområder og brændpunkter.Men vi skal hjælpe med ansvarlighed. Ingen kan være tjent med, at Danmark modtager flere udlændinge, end samfundet kan absorbere. Ingen kan være tjent med, at ledige indvandrere får lov til at gå ubeskæftigede rundt – og ingen kan være tjent med, at vi i misforstået godhed lader værdier som frihed, ligestilling og demokrati underminere.Derfor er klare krav et helt centralt element i den nødvendige integration af de indvandrere, som nu engang er her. Personlig sikkerhed, velfærd, uddannelse og arbejde – det er faktisk ikke kun gavmilde tilbud til indvandrerne, det er klokkeklare krav. Vi skal stille krav om, at indvandrere uddanner sig og deltager på arbejdsmarkedet, så de kan bidrage til den velfærd, som de nyder godt af. Og vi skal stille krav om, at indvandrere følger danske love, regler og grundlæggende værdier som ligestilling, demokrati og ytringsfrihed – for kun på den måde kan vi sikre, at vi også i fremtiden har et godt, dansk samfund.SocialpolitikVi står vagt om de svageEt samfund bør bedømmes på, hvordan det behandler sine svageste. Pleje og omsorg af ældre, syge og handicappede er en offentlig opgave, som aldrig bør opfattes som byrdefuld, men derimod en kær opgave, som vi skal varetage med glæde.Vi vil sikre, at de svageste borgere, uanset hvor de bor i landet, får et værdigt og trygt liv. Såvel vore folketingsmedlemmer som vore regionsrådsmedlemmer og byrådsmedlemmer rundt om i de nye storkommuner arbejder hele tiden på at forbedre forholdene for ældre, syge og handicappede.At Danmark til enhver tid skal have et sikkert, dygtigt og trygt sundhedsvæsen er for os et krav, der ikke er til diskussion. Et offentligt sundhedsvæsen, som skal og må være verdens bedste, koster rigtig mange penge, men det er en pris, vi skal være villige til at betale. Vi er tilhængere af borgernes frie og lige adgang til sygehusvæsenet, og vi forlanger topkvalitet overalt i landet. Dansk Folkeparti holder til stadighed øje med, at kvaliteten i sygehusvæsenet hele tiden forbedres.	SundhedspolitikVentelister skal vækEt samfund bør bedømmes på, hvordan det behandler sine svageste. Ventelisterne til sygehusene skal helt væk, og på sygehusene skal behandlingen være effektiv og venlig.30.000 mennesker får konstateret kræft i Danmark hvert år. Hver anden af disse dør af sygdommen. Alle i her i landet har et familiemedlem, en ven eller en arbejdskammerat, som har kræft. Vi skal finde mange flere penge til bekæmpelse af kræft - så vi kan få de nyeste behandlingsmetoder, og få nedsat ventelisterne.	DyrevelfærdVi vil tilgodese naturen og dyreneKravene til, hvordan vi behandler miljøet, skal være skrappere og skal følges af alle. Forbrugerne skal være sikre på, at de fødevarer, der sælges, er af højeste kvalitet og uden skadelige stoffer.Dyremishandling skal straffes hårdt, og vi skal have omfattende lovgivning, der beskytter og giver dyrene de bedst mulige leveforhold. Vi har alle set de hjerteskærende billeder af, hvordan slagtekvæg lider på døgn-lange transporter ned gennem Europa. Ifølge EU´s regler må man gerne mishandle dyr på denne måde. Men det finder vi os ikke i! Vi forlanger, at Danmark går enegang og standser dyreplageriet - uanset hvad EU siger. Alt andet vil være uanstændigt! RetspolitikVi vil have et trygt landDanmark er et godt land. Men desværre er der steder, hvor man ikke føler sig tryg ved at færdes. Mange - ikke mindst ældre og kvinder - er bange for at færdes frit. Det skal vi overhovedet ikke finde os i. Vi vil i stedet for sørge for, at det bliver voldsmændene, som bliver utrygge.Forbryderne skal straffes hurtigt og kontant, mens deres ofre får al den hjælp og støtte, som de har behov for. Danmark skal være et trygt og et sikkert sted at være. Et land hvor borgerne kan færdes frit og føle sig sikre. Den 11. maj 2011 blev en milepæl for Dansk Folkeparti. For efter at vi i Dansk Folkeparti igennem 10 lange år har bedt om, tryglet om og presset på for at forandre den helt forkerte beslutning om - gennem Schengen - at åbne Danmarks grænser på vid gab - så er vort ønske nu en realitet: Danmarks grænser er atter på vej til at blive sikre. Dansk Folkeparti har - gennem en aftale med Regeringen og Kristendemokraterne - sørget for en genindførelse af en permanent - 24 timer i døgnet - toldkontrol ved Danmarks grænser. Vi etablerer fysiske kontrolsteder såvel ved grænserne til Tyskland og Sverige - samt i alle danske havne og ved alle danske lufthavne. Udover fast bemanding ved grænserne med et stort antal toldere - med politiet i baglokalet - bliver der tale om, at helt nye, smarte redskaber bliver opsat - med eksempelvis scannere, der kan "se ind i” såvel personbiler som lastvogne og containere. For alle i Dansk Folkeparti blev den 11. maj, godt 10 år efter Danmarks indtræden i de piv-åbne grænser, men kun få uger efter at vi indledte vores landsdækkende kampagne: "Der skal være en grænse”, derfor en stor og dejlig dag. For det har jo grænsemæssigt været ganske forfærdeligt i 10 år, siden EU sendte tolderne og politiet hjem. Men til gengæld har det været dejlige 10 år for alle mulige suspekte typer: Våbensmuglere, narkosmuglere, illegale indvandrere, kriminelle hjemme-røvere, som i store, lukkede kassevogne i lynfart frit kunne drøne ind over Danmarks grænser. Det er slut nu! Beløbet 150 millioner kroner er nu bevilget til de fysiske anlæg, så vi igen kan få etableret Danmarks sikre grænse. Samtidig er der bevilget 120 millioner kroner til de ekstra toldere og politifolk, som nu for alvor skal i arbejde ved grænserne. Her er grænseaftalen: • 150 millioner kroner til nye kontrolanlæg og nyt it-udstyr• 35 millioner kroner i 2011, som stiger til 119 millioner kroner i 2015, til flere toldere og politibetjente• Nye kontrolanlæg ved motorvejen i Frøslev med seks vejbaner og på landevejene ved Padborg, Krusaa og Sæd• Kontrollen styrkes med mobile kontrolteams ved de mindre grænseovergange Vilmkjær, Sofiedal og Bøgehus• I internationale tog og Øresundstogene styrkes kontrollen med mobile teams• På Øresundsbroen kommer dansk toldkontrol i Lernacken på den skånske side• I havnene Rødby, Gedser og Helsingør retableres synlige kontrolbygninger med teams• I Rønne styrkes kontrollen i færgehavnen med ruterne fra Ystad i det sydlige Skåne og Sassnitz i Tyskland• I efteråret 2011 køber "Skat" en ekstra skanner til containere, så Aarhus Havn fast får en skanner• Toldkontrollen styrkes i danske farvande med støtte fra Søværnet og Marinehjemmeværnet• I danske lufthavne styrkes kontrollen i samarbejde mellem Skat, politiet og udenlandske toldmyndigheder.EU-politikVi siger nej til EU-forfatningen Folkelig indflydelse findes kun i nationalstater, hvor folket føler en naturlig samhørighed. Vi er modstandere af udviklingen i EU, som går i retning af Europas Forenede Stater. Dansk Folkeparti ønsker et tæt og venskabeligt samarbejde i Europa, men samarbejdet skal begrænses til områder som handelspolitik, miljøpolitik og teknisk samarbejde. Vi er modstandere af indførelsen af en europæisk politisk union.Danmark skal vedblive at være en suveræn stat. Det betyder, at ingen lov eller beslutning må sættes højere end Danmarks Riges Grundlov. Dette er selve kernen i vor EU-politik.72 millioner tyrkere venter på gratis adgang til Europa. Dansk Folkeparti er i dag det eneste parti, du kan være sikker på aldrig vil acceptere Tyrkiet som EU-land.2