DET KAN GØRES BEDRE
Danmark har brug for en ny regering - fordi det kan gøres bedre
Valget den 21. september skal skabe grundlag for en ny regering. En ny 
handlekraftig borgerlig-liberal regering med Det konservative folkeparti som 
en  grundsten, der kan tage de næste års store udfordringer op. 
Vi ønsker regeringsansvaret igen, fordi  en borgerlig-liberal regering kan 
gøre det bedre end den nuværende regering under socialdemokratisk ledelse. 
På område for område.
Den økonomiske politik - Det kan gøres bedre
Det konservative folkeparti er ikke bange for at sige tingene ligeud. Der 
bliver ikke råd til det hele.
Det drejer sig først og fremmest om, at vi får styr på økonomien også på 
længere sigt. Kun hvis vi har orden i de overordnede pengesager, kan vi 
hjælpe de mennesker, der virkelig har hjælp behov. De svageste i vort 
samfund skal sikres, og de skal sikres bedre. 
En ny handlekraftig borgerlig regering skal bringe den økonomiske politik på 
ret kurs igen. Der skal føres en politik, som kan nedbringe 
statsunderskuddet, så renten kan falde og gældsætningen af vore børn og 
børnebørn bringes til ophør.
Det konservative folkeparti har sammen med Venstre fremlagt et 
velafbalanceret ændringsforslag til regeringens finanslov. På ret kurs igen 
i 1995 sænker statsunderskuddet med 10 mia. kr. så renten kan falde. 
Beskæftigelsen stiger med 30.000 personer, og den alt for store ledighed 
nedbringes markant.
Med "På ret kurs igen i 1995" tages et skridt i den rigtige retning. Men vi 
erkender også, at skal ledigheden reduceres med 100.000 eller mere, skal der 
endnu stærkere midler til.
Der er behov for, at antallet af personer på overførsels indkomster 
reduceres .De sidste 30 år er hver anden dansker i den arbejdsdygtige alder 
blevet afhængig af de offentlige kassere Den udvikling kan ikke fortsætte.
Derfor er der behov for en omfattende reform af både vort social- og 
arbejdsmarkeds sy stem.
Vi mener, at det skal kunne betale sig at arbejde.
En hurtig aktiverings indsats skal gennemsyre både socialsystemet og 
arbejdsmarkedssystemet. l sær unge må ikke ende i passiv forsør-


gelse. De skal sikres uddannelse og aktivering, så de rustes til at træde ind 
på arbejdsmarkedet.
Det konservative folkeparti ønsker, at både ydelsessiden og finan-
sieringssiden ændres i dagpenge sy s ternet.
Ydelserne i dagpengesystemet bør fremover i højere grad tilpasses den 
enkeltes situation. Vi ønsker, at ledige får øget tilskyndelse til at søge 
ind på arbejdsmarkedet. I dag kan mange med lave indkomster opleve et direkte 
fald i indkomsten, når de går fra ledighed til job. Folk med pæne indkomster 
skal have dækningen forbedret betydeligt i det første år, så de ikke skal 
opleve social katastrofe. Forbedringen vil dække brede grupper, lige fra 
højtuddannede akademikere og ledere til faglærte medarbejdere.
Finansieringen af og ansvaret for dagpengesystemet skal overgå til 
arbejdsmarkedets parter. Når de erhvervsaktive overtager omkostningerne ved 
arbejdsløsheden, bliver der en stærk tilskyndelse til at holde ledigheden 
nede.
Der skal også skabes mulighed for, at man kan tegne private til-
lægsforsikringer, som øger den økonomiske dækning ved ledighed, hvis man 
ønsker det.
Det konservative folkeparti vil udvikle og forny velfærdssamfundet. Når 
systemerne er indrettet, så selv de højeste indkomstgrupper tilskyndes til at 
trække tilskud ud af den fælles kasse, er velfærdssamfundet ude af kurs.
Den offentlige sektor skal løse færre opgaver , men til gengæld skal 
opgaverne løses bedre. Det konservative folkeparti afsætter sammen med 
Venstre 350 mio. kr. ekstra på finansloven til særligt udsatte grupper som 
sindslidende, hjemløse, stofmisbrugere m.fl. Det er 50 mio. kr. mere end 
regeringen af sætter. Vi afsætter 50u mio. kr. ekstra til genopretning af 
folkepensionisternes grundbeløb, som den nuværende regering skamløst beskar.
Erhvervspolitikken - Det kan gøres bedre
Der skal skabes flere arbejdspladser i den private sektor. Kun af den vej kan 
ledigheden fjernes. Derfor skal erhvervslivet have langt bedre forhold end i 
dag. Det gælder både de store, mellemstore og små virksomheder.
Der er brug for en ny borgerlig regering, som vil tage virksomhedernes vilkår 
alvorligt.
Det private erhvervsliv skal sikres trygge og stabile betingelser i form af 
lav rente, lav inflation, lav beskatning og klarhed i EU-politikken. Den 
snigende offentlige erhvervsaktivitet skal bringes til omgående ophør.
Erhvervspolitikken skal ændres. Virksomhederne skal selv styre


udviklingen af nye produkter og markeder, og ikke den offentlige sektor. 
Kommuners og amters adgang til at konkurrere med private virksomheder for 
skatteydernes penge skal afskaffes. Det offentlige skal tvinges til at 
udlicitere flere opgaver til private.
Det konservative folkeparti og Venstre foreslår derfor, at der gennemføres 
en målrettet omkostningslempelse til erhvervslivet på knap 7 mia. kr. i 
1995. Det vil på kort sigt skabe en væsentlig forbedring af beskæftigelsen i 
den private sektor.
Den offentlige sektor - Det kan gøres bedre
Den offentlige sektor er en uundværlig del af et velfærdssamfund. Det 
konservative folkeparti ønsker at styrke fornyelsen af den offentlige 
sektor.
Mange offentligt ansatte føler, at de ikke har ansvar nok for de opgaver, de 
hver dag udfører. De skal have større ansvar. Men der skal også stilles 
større krav. F.eks. på vore hospitaler, hvor stive faggrænser ødelægger 
arbejdsgangene og blokerer for en effektiv udnyttelse af midlerne til skade 
for borgerne.
Det konservative folkeparti sætter stor pris på den indsats, som 
hjemmehjælpere, sygeplejersker, læger, lærere, pædagoger, politibetjente, 
ansatte i forsvaret, embedsmænd mv. gør for at få velfærdssamfundet til at 
fungere. Det er med til at øge livskvaliteten for os alle.Jf
Uddannelses- og forskningsindsatsen - Det kan gøres bedre
Det konservative folkeparti er ikke et parti, der blot tænker på dagen og 
vejen. Vi tænker på Danmarks fremtid.
Det er en helt uacceptabelt, at mange unge hverken kan læse eller regne, når 
de forlader skolen.
Basis for et godt arbejdsliv er gode kundskaber i dansk og regning. Børnene 
skal have færdighederne på rygmarven fra barns ben. Derfor skal fagene 
styrkes, og indlæringen skal ske så tidligt som muligt. Den nye 
folkeskolelov lever ikke op til disse krav. Derfor skal den laves om.
Danmark skal være et rigere land. Derfor skal der i de kommende år satses 
massivt på øget uddannelse, forskning og udvikling. Det vil kræve mange 
ressourcer. Uddannelsessystemet forbedres ikke ved blot at udplukke enkelte 
områder. Forbedringen skal gennemføres hele vejen igennem: fra folkeskolen 
over gymnasie-og erhvervsuddannelserne til de højere læreanstalter Jog den 
højeste videnskabelige forskning. Vi skal have de bedste kandidater og de 
bedste faglærte medarbejdere, når vi sammenligner os med andre lande. Også 
efteruddannelsen skal styrkes. Hele livet igennem vil vi danskere skulle 
uddanne os. Det gælder både for den faglærte smed


og for den højtuddannede akademiker.
Det konservative folkeparti er parat til at afsætte de nødvendige midler til 
forbedring af uddannelsessystemet Jog til forøgelse af forskningsindsatsen i 
Danmark. I det fælles finanslovsforslag har Det konservative folkeparti 
sammen med Venstre afsat 1,6 mia. kr. ekstra til uddannelse og forskning. 
Det er 700 mio. kr. mere end regeringen af sætter.
Uddannelse er ikke blot et sesamord, som kan løse alle problemer. Uddannelse 
må ikke anvendes til blot at nedbringe de officielle ledighedstal. Kun ved 
at sikre en ordentlig kvalitet kan den enkelte og samfundet som helhed få et 
ordentligt udbytte af indsatsen.
Sundhedspolitikken - Det kan gøres bedre
Når man i det danske sygehusvæsen kan opleve overfyldte hospitalsgange, og 
mennesker med livstruende sygdomme må vente på behandling i måneder, er der 
noget rivende galt.
De lange ventetider på sygdomsbehandling er uacceptable. Nye be-
handlingsmuligheder betyder, at vi som borgere stiller større og større 
krav til sundheds væsenet.
Men ventelisterne kan nedbringes. Det konservative folkeparti vil afsætte 
flere midler til nedbringelse. af ventelisterne. I KV-finanslovsforslaget 
afsættes 1,6 mia. kr. ekstra til nedbringelse af ventelisterne i 1995. Det er 
1/2 mia. kr. ekstra end regeringen af sætter. Den krystalklare forudsætning 
for, at der afsættes flere midler til sygehusene, er at der stilles krav til 
omfattende strukturændringer på sygehusene. Arbejdstidsregler og stive 
faggrænser skal ændres.
Det konservative folkepartis grundholdning er, at patienten er den vigtigste 
person i sundhedsvæsenet, og at der skal være gratis sygebehandling til alle 
borgere, der måtte ønske det. Privathospitalerne kan være et godt supplement 
til det offentlige sygehusvæsen. Men det er det offentlige sygehusvæsen, som 
er og skal være kernen i det danske hospitalsvæsen.
Et rent miljø - Det kan gøres bedre
Det konservative folkeparti har både i opposition og regering lagt stor vægt 
på en omfattende indsats for miljøet. Bare de sidste år i regering igangsatte 
vi mere end 10 handlingsplaner og strategier for miljøet, og vi fremsatte i 
snesevis af miljøforslag.
Vi har pligt til at aflevere et rent land til vores børn og efterkommere, 
først og fremmest ved en forebyggende indsats for miljøet. Det er ikke gjort 
med kønne ord og ønsker alene. Derfor skal den, der belaster miljøet, betale 
til forbedringer og bevarelse af miljøet.


Udlændinge- og flygtningepolitikken - Det kan gøres bedre
Efter konservativ opfattelse har Danmark et klart ansvar over for mennesker 
i nød. Men dansk humanisme skal ikke misbruges. Derfor har Det konservative 
folkeparti gentagne gange - både i regering og i opposition - stillet 
forslag om stramninger af udlændingeloven.
Asylsagsbehandlingen skal være langt hurtigere. Sagerne om asyl skal som 
absolut hovedregel være afgjort, når Flygtningenævnet (og evt. 
Indenrigsministeriet) har truffet en afgørelse. Har ansøgeren fået afslag på 
opholdstilladelse, skal vedkommende rejse ud, om nødvendigt ved politiets 
indsat. Adgangen til at klage til ombudsmanden over Flygtningenævnets 
afgørelse skal af skaf fes.
Sager, der afgøres efter åbenbart grundløs-proceduren, skal ned på et døgn. 
Asylansøgerne skal afhøres ved grænsen.
Der skal gribes effektivt ind overfor kriminelle asylansøgere.
Der skal ske en hurtigere og mere konsekvent udvisning af kriminelle 
udlændinge med opholdstilladelse i Danmark. Det kræver en markant stramning 
af de gældende regler.
Indvandreres retskrav på familiesammenføring skal afskaffes. Der skal i 
stedet foretages en konkret vurdering af den samlede tilknytning til 
hjemland og Danmark. Kun hvis familiens samlede tilknytning til Danmark er 
større end tilknytningen til hjemlandet, skal familiesammenføringen ske her 
i landet.
Der skal stilles større krav for at blive dansk statsborger. 
Modersmålsundervisningen skal ud af folkeskolen. 
Retspolitikken - Det kan gøres bedre
Danmark skal på ret kurs i retspolitikken. Forbrydere skal straffes hårdt, 
hurtigt og effektivt. Det er urimeligt, at den enkelte borger ikke kan 
færdes i tryghed. Og det er urimeligt for den enkelte politibetjent, at han 
eller hun ikke kan føle sig tryg i jobbet. Voldsofre oplever, at 
gerningsmændene går frit omkring, og politiet oplever, at hensynet til 
autonome demonstranter og hærværks forbrydere går forud for hensynet til 
borgerne og politiet.
Det konservative folkeparti vil indføre ordentlige retsforhold for borgerne, 
så danskerne igen kan føle, at der er retfærdighed til .J Vi bakker fuldt og 
helt op bag politiets store indsats. Politiet skal anvende de midler og 
metoder, der er nødvendige, for at de kan udføre deres arbejde uden fare for 
eget liv.
Indsatsen mod vold og anden kriminalitet skal forstærkes. Domme og 
afgørelser skal falde hurtigt, og når straffen er faldet, bør det være 
sådan, at voldsforbryderen straks sendes til afsoning.


Narkobekæmpelsen skal intensiveres. Der skal sættes ind med alle midler i 
narkotikabekæmpelsen, og vi må acceptere, at det er nødvendigt at tage 
ekstraordinære midler i brug over for bagmændene.
Det konservative folkeparti er parat til at afsætte de nødvendige midler. 
Vi afsætter sammen med Venstre en særlig bevilling på finansloven på 100 
mio. kr., som skal bruges til at uddanne og ansætte yderligere 200 betjente 
i politistyrken. Herved kan der gribes hurtigere og hårdere ind overfor 
voldskriminalitet og det stigende antal indbrud.
