I sin Afmagt over for Tidens Opgaver har den socialdemokratiske Regering kastet Tøjlerne og 
udskrevet Valg.
De to Hovedlinjer i dansk Politik, den liberale og den socialistiske, er i Dag trukket tydeligere op 
end nogen Sinde. Den liberale betegner Frihed, Opgang og Fremskridt, den socialistiske Tvang, 
Ufrihed og Tilbagegang. Dette gælder både kulturelt og økonomisk.
Ved det forestående Valg er de økonomiske Problemer skudt i Forgrunden. Det må ikke føre til. at 
Danmarks udenrigspolitiske Stilling og det sydslesvigske Spørgsmål unddrages Vælgernes 
Opmærksomhed.
Venstre vil fortsat arbejde på, at Selvbestemmelsesretten i Sydslesvig bliver en Realitet 
Sydslesvigernes Danskhed, der har bevist sin Levedygtighed, har desuden krav på virksom Støtte i 
sit kulturelle Arbejde og i sin Kamp for politisk og kulturel Frihed ligesom den fortsat må støttes i 
Kravet om administrativ Adskillelse fra Holsten og en for Danskheden betryggende Løsning af 
Flygtningespørgsmålet.
Som demokratisk Medgarant for Freden og Friheden må Danmark helt, og fuldt opfylde de 
Forpligtelser, Medlemskabet af De forenede Nationer. Deltagelsen i det europæiske Samarbejde og 
Tilslutningen til Atlantpagten medfører. Bestræbelserne for at sande Nordens Lande i en fælles 
Enhed må fortsat være et dansk udenrigspolitisk Mål.
Vort Forsvar må styrkes, men Byrderne herved må efter Evne bæres af hele Folket og ikke et lille 
Udsnit deraf, som efter Regeringens Forslag. Venstre vender sig mod regeringens Forsøg på at 
bruge Værneskatten til Indsmugling af Fradragsrettens Afskaffelse.
Regeringen Hans Hedtoft er som Følge af sin socialistisk-teoretiske Indstilling over for et levende 
Erhvervsliv endt som Fejlvurderingernes mænd. Trods det gode Grundlag, der skabtes af Venstre i 
en af de vanskeligste økonomiske Perioder i Landets Historie, trods ca. 1400 Mill. Kr. i marshall-
Hjælp, trods 2 gode Høstår og en fortsat stigende Produktion og Omsætning er vi nu kommet i store 
Vanskeligheder.
Regeringen har modarbejdet Handelens Frigørelse og brugt Handelsrestriktionerne til Beskyttelse, 
Priser og Lønninger er derfor gået i Vejret. Der er sket en betydelig Forringelse af Valutabalancen 
og af Statens finansielle Stilling. Erhvervenes Konkurrenceevne er undergravet, og Pengene er 
mindre værd.
Det forelagte Skatteprogram vil, som det er formet, medføre nye Løn- og Prisstigninger med en 
fortsat Undergravning af Kronens Værdi og føre til Arbejdsløshed og stadig stigende 
Vanskeligheder for alle.
Valutakrisen kræver hurtig Handling. En Nedgang i Forbruget er midlertidigt nødvendig, men for at 
den skal blive så begrænset som mulig i Tid og Omfang, må de produktive Kræfter i Landet 
udnyttes effektivt. Dette kræver Konkurrence, der også vil bremse Inflationen. At begrænse 
Forbruget ved nye Importrestriktioner, som det nu er sket, er derfor et Tilbageskridt, og der må ved 
en Genoptagelse af den tidligere Venstreregerings økonomiske Politik skabes en naturlig Balance 
mellem Import og Eksport, således at Liberaliseringen kan genoptages og videreføres snarest mulig; 
De Forbrugsafgifter, der er nødvendige hertil, bør ikke indregnes i Pristallet, fordi Inflationen 
derved fremmes til Skade for hele Befolkningen. Afgifterne bør anvendes til Afdrag på Statens 
Gæld til Nationalbanken. Også det offentlige Forbrug må nedsættes ved Besparelser på Statens og 
Kommunernes Budgetter. Der må vises Tilbageholdenhed med det offentliges Anlægspolitik, så 
længe der er Knaphed på Materialer og Arbejdskraft.  Den private Opsparing bør opmuntres. 
Mulige Tendenser til Arbejdsløshed bør i god Tid bekæmpes med større Bevægelighed på 
Arbejdsmarkedet. Regeringen bør optage Forhandlinger med Arbejderne og Arbejdsgiverne herom.
Erhvervsfriheden og Konkurrencen er den nødvendige Betingelse for en sund og varig 
Beskæftigelse, for Levefodens Højnelse og en god social Udvikling. Derfor er en stærk og 
opbyggende liberal Indsats, der øver Ret og Skel til alle Sider, påkrævet.
Venstre har før vist — sidst i Perioden 1945—1947 — at det under vanskelige Forhold evnede at 
gøre Tidens nødvendige Gerning. Styrk Venstre til et Arbejde til Gavn for den danske Befolkning.
