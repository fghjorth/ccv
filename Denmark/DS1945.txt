Dansk samlings valg udtalelse:
Retten til arbejde må sikres!
De politiske Opgaver i Dag
Den Udtalelse, der er aftrykt på disse to Sider, blev vedtaget al Dansk Samlings Landsråd den 22. 
juli i År. Den er et Udtryk for det Syn på Betydningen af Frihedens og Fællesskabets Betydning i 
den praktiske Politik, som Dansk Samling ønsker at føre frem. Læs den derfor grundigt igennem — 
så vil De forstå, hvorfor også De skal stemme på
DANSK SAMLING
Udenrigspolitik
1. Dansk Selvstændighed må hævdes.
Danmark må føre en aktiv Udenrigspolitik i Overensstemmelse med sin Stilling som Medlem af de 
forenede Nationer og opfylde sine dermed forbundne Forpligtelser. Der må søges nært Samarbejde 
med de nordiske Lande og øvrige ligesindede Nationer, 
Økonomisk Politik
5. Retten til Arbejde må grundlovssikres. Det er Samfundets Pligt at organisere det økonomiske Liv 
sådan, at alle får Adgang til Arbejde og sikres Udbyttet deraf. Til dette Formål må de i hvert enkelt 
Tilfælde nødvendige Midler anvendes, og dette må ske ved Samarbejde mellem det private 
Erhvervsliv og Staten. Staten må håndhæve den fornødne Kontrol til Sikring mod Misbrug af 
økonomisk Magt.
6. Finanspolitikken må tjene Produktionen. Statsbudgettet må i Fremtiden først og fremmest tjene 
til Opnåelse af fuld Beskæftigelse og Udnyttelse af alle Produktionsmidler
7. Inflationstendenserne må bekæmpes.
Der må ikke ske yderligere Forskydninger til Skade for Lønmodtagerne. Prisfald må kontrolleres, 
således at der ikke sker Nedgang i Produktionen og opstår Arbejdsløshed. Reallønnen fra før Krigen 
skal genoprettes, og, når Produktionen stiger, yderligere forbedres Valutakursen må tilpasses 
Omkostningsniveauet. Under de nuværende Forhold bør Kursen på Sterling ikke sættes lavere end 
22,40
Forsvar
2. Folkets Forsvarsvilje må føre til en ny Militærordning. Danmark må yde en forholdsmæssig lige 
så stor Indsats som de store Nationer. Almindelig Aftjening af Værnepligt gennemføres. De 
værnepligtiges borgerlige Stilling må ikke forringes som Følge af Militærtjenesten Der må oprettes 
et væbnet Hjemmeværn.
Folkestyre
3. Folkestyret må sikres. Landstinget må afskaffes, og Valgretsalderen må nedsættes til 21 År. Det 
lokale Selvstyre må udbygges.
Ret.
4. Retsvæsenets Uafhængighed må udbygges. Ligheden for Loven må sikres. Dommerstandens 
Uafhængighed må garanteres gennem Reform af Lønnings- og Avancementsforholdene
11.   De ledige Penges Problem må løses.
Så længe der eksisterer ledige Penge, er det nødvendigt at opretholde en vidtgående Rationering og 
Priskontrol. Der må derfor skaffes Værdier, der kan gå af på vort Tysklandstilgodehavernde. Tysk 
Ejendom i Danmark må eksproprieres med Erstatning i Anvisning på Nationalbankens Konto i 
Berlin. Virksomheders Merfortjeneste ved Leverancer til Besættelsesmagten må inddrages til 
Fordel for Staten. Der må desuden optages Statslån og indkræves Afgift af krigsbetinget 
Formuestigning.
8. Renteniveauet må være lavere end før Krigen. Rentepolitikken skal føres i nær 
Overensstemmelse med Produktionspolitik og Prispolitik.
9 Importen må i Overgangstiden holdes under Kontrol. Der må drages Omsorg for, at 
Indførselskontrollen ikke medfører Monopolfortjenester. Når Valutasituationen tillader det, må 
Kontrollen atter afvikles. Danmark bør tilslutte sig det planlagte internationale økonomiske 
Samvirke
10. Offentlig Gæld til Udlandet må begrænses. Bestræbelserne må gå ud på at finansiere statslige og 
kommunale Opgaver i Indlandet. Grundlovens Løfteparagraf om Begrænsning af Udlændinges 
Adgang til at blive Ejere af fast Ejendom her i Landet må opfyldes,
Kvinder på Rigsdagen
Efter Dansk Samlings Opfattelse bør Kvinden have ganske samme politiske og økonomiske 
Rettigheder som Manden. Derfor har Dansk Samling også en fyldig Repræsentation al Kvinder 
blandt sine Folketingskandidater, i. Eks. er Fru Valborg Hammerich opstillet på en god Plads i 
Søndre Storkreds - og i det hele har Dansk Samling, mens dette skrives, flere kvindelige Kandidater 
end noget andet Parti.
Grundforbedring og til Forbedring af Landbrugets Bygninger.
14. En ordnet Lærlingeuddannelse for Landbruget må støttes. Medhjælperloven bør udvides, så 
visse Minimumskrav angående Arbejdsforhold, Kost og Boligforhold lovfæstes. For at fremme
Beskæftigelsen af gifte Arbejdere ydes Tilskud til Opførelse af Landarbejderboliger, Der må være 
offentligt Tilsyn med Landarbejderboliger.
Byerhvervene
15. Dansk Skibsfart og Eksport må udvikles. Ved Revision af de gældende Afskrivningsregler må 
Fornyelsen og Genopbygningen af Handelsflåden lettes. Småskibsfarten må beskyttes mod urimelig 
Konkurrence., Danmarks Eksporthandel må hjælpes gennem Tilknytning af handelsuddannet 
Personale til vore Repræsentationer i Udlandet. Gennem internationale Aftaler må Mulighederne for 
danske Virksomheders Medvirken ved Genopbygning og Nyanlæg af Transport- og 
Produktionsmidler i Udlandet fremmes
16. Industriens og håndværkets videre Udvikling må fremmes. Anlæggenes Modernisering og 
Udvidelse må støttes gennem gunstige Afskrivningsregler og Henlæggelsesmuligheder, Det 
nødvendige Forskningsarbejde og Ingeniøruddannelsen må holdes på et højt Stade., Supplerende 
Uddannelse må fremmes bl. a. ved internationale Aftaler om Arbejdsmuligheder i Udlandet.
Arbejds- og Socialpolitik
17. Retten til Strejke og Lock-out må foreløbig opretholdes, så længe man ikke kan have fuld Tillid 
til, at Staten på rette Måde kan opfylde sin formidlende og dømmende Opgave i Arbejdsspørgsmål.
Løn til Arbejdsløse
18. Der må udbetales tarifmæssig Løn til Arbejdsløse, der ikke kan anvises Arbejde. En kraftig 
Produktionspolitik kan stærkt reducere Arbejdsløsheden. Vedvarende Arbejdsløshed i enkelte Fag 
må muliggøre offentlig Støtte til Omskoling af Arbejdere.
Familietilskud
19. Forsørgerbyrden må lettes gennem Familietilskud fra Staten. Til hvert Barn udover det første 
må udbetales et Tilskud, der dækker Udgifterne til Føde og Klæder. Tilskuddet må ydes uden 
Hensyn til Forældrenes Indtægt. Ungdommens lige Adgang til Uddannelse må sikres.
20. Sygekassernes Indtægtsgrænse må ophæves. Der gives Adgang til at udvide den eksisterende 
Dagpengehjælp
Lands- og Byplanlægning
35. handelsbebyggelse må planlægges af det offentlige. Et nyoprettet By- og Landplanministerium 
må tilrettelægge Landets Trafiknet og sammenarbejde Kommunernes Byplaner. Det må herved 
muliggøres at afskaffe usunde Storbykvarterer og anlægge nye Byer, hvor Hjem, Arbejdspladser og 
Friluftsområder kan ligge nær ved hinanden Nyanlæg og Udflytning af industrielle Virksomheder 
til sådanne Byer bør fremmes.
21. Der må ydes Aldersrente til alle gamle. Aldersrentenyderne må have Adgang til at supplere 
Aldersrenten med Erhvervs- eller Pensionsindtægter. Aldersrenten må forhøjes. Aldersrentealderen 
må for Mænd forhøjes til 65 År.
22. Forebyggende Forsorg må udvides.
Der må oprettes flere Børnehaver, Vuggestuer og Fritidshjem. Sundhedsplejerskeordningen, 
Skolelægeordningen og Skoletandplejen må indføres over hele Landet
23. Hjælpen til Mødre må udvides. Der må ydes forøget Støtte til Mødrehjælpsinstitutionerne. Alle 
Mødre må kunne få indtil 13 Ugers Barselshjælp Der må oprettes statsunderstøttede Organisationer, 
hvorigennem Husmødre kan få Hushjælp under vanskelige Forhold
24. Enkernes Stilling må bedres. Der må gives Hjælp til Uddannelse, ligesom der må ydes et særligt 
Forsørgertillæg i Tiden umiddelbart efter Ægtefællens Død
 Skattepolitik
26. Skattepolitikken må indgå i den økonomiske Politik. Gennem Skatterne må 
Konjunktursvingningerne søges bekæmpet, ingen enkelt Skat er i sig selv fuldt retfærdig, men der 
må opretholdes et mangesidigt System af forskelligartede Skatter. Nogle Skatter må ændres: 1) Skat 
på Bygninger ophæves, 2) Grundstigningsskylden forhøjes, 3) Opsparing i et vist Omfang fradrages 
i Indkomsten, 4) Krigsbetinget Formuestigning beskattes, men almindelig Merindkomstskat 
afskaffes, 5) Ligningssystemet gøres effektivt, og Bogføringspligt indføres gradvis i alle Erhverv, 6) 
Beskatning af Nydelsesmidler og Luksus udvides. 7) der pålægges Omsætningsafgifter på den Del 
af Engrosomsætningen, der ikke omfatter daglige Fornødenheder, 8) der indføres 
Indkomstbeskatning til Amterne i Stedet for en Del af den nuværende Ejendomsbeskatning
 
Sydslesvig og Dansk Samling
Det Folk, der er bosat fra 1920-Grænsen og ned til Linien Slien-Dannevirke-Ejder er, bortset fra 
Friserne i Vest og et Mindretal af indvandrede — en oprindelig dansk Befolkning. En Del af dette 
Folk har under svære Lidelser og tunge Byrder som et dansk Mindretal holdt fast ved deres 
Danskhed og har stået som Værn mod dansk Kultur og Folkeliv på en udsat Forpoststilling, der i to 
Verdenskrige har kostet Hundreder af unge Livet og Førligheden.
I 1920 sagde Danmark til de danske Sydslesvigere: »I skal ikke blive glemt.« Nu er Tiden inde til, 
at vi skal vise, at der er Alvor bag dette Løfte. — Aldrig mere skal vore Landsmænd i Syd bære det 
fremmede Åg. De skal gøres fri, og de skal gøres fri i deres egen Hjemstavn, som de har forsvaret 
med så tunge Ofre og så stor Tapperhed. —
Opbruddet i den øvrige — tidligere tysksindede, slesvigske Befolkning — er et oprigtigt Opbrud 
mod Nord, bort fra den Tyskhed, der altid har været unaturlig for en oprindelig dansk Befolkning, 
der trods fremmed Overflade forblev dansk i Sædvaner og Skikke.
Spirerne til denne Bevægelse viste sig allerede ved denne Verdenskrigs Begyndelse, og Opbruddel 
ytrer sig nu dels ved en Mangedobling af de bestående danske Skolers Børnetal, dels ved Oprettelse 
af mange nye danske Skoler i Byerne og på Landet, og endelig ved Indsamling af Underskrifter på 
en Adresse om Frigørelse fra tysk Overhøjhed. —
I denne Bevægelse er Medlemmer af det nationalsocialistiske Parti og Ikke-slesvigere udelukket. 
Ved Bedømmelsen af denne Bevægelse skal erindres, at Sindelagsskifte i Grænselandet fandt Sted i 
1920 og senere. Ved sidste tyske Valg i 1912 havde Tyskheden 38% Stemmer i Nordslesvig, i 1920 
25% (idet de tilrejsende Stemmer nogenlunde ophævede hinanden), ved senere Valg 12-16%.
I denne Skæbnetid for Sydslesvig og vort danske Folk går Dansk Samling ind for følgende 
Standpunkt:
1. Fremtidens Ordning.
Folket mellem Grænsen og Slien-Dannevirke-Ejder Linien tilkendegiver ved en Folkeafstemning, 
der afholdes ved den militære Besættelses Ophør, sin Vilje med Hensyn til Statstilhørsforhold. — 
Det danske Folk og den danske Stat må acceptere denne Afstemning, som afgørende for en ny 
Grænsedragning. Den danske Slat må deltage i Kontrollen af Kiel-Kanalen, når denne 
internationaliseres.
For det frisiske Folk træffes den kulturelle Særordning, som denne Folkegruppe selv ønsker. —
2. De aktuelle Spørgsmål.
Under den militære Besættelse må det danske Mindretal anerkendes fra den britiske 
Besættelsesmagts Side og dets kulturelle Frihed og andre Rettigheder garanteres. —
Den civile Administration af Sydslesvig må skilles fra Administrationen af Holsten.
Det danske Skolevæsen i Sydslesvig må støttes fra den danske Stats Side i det Omfang, hvori der 
ansøges derom fra det danske Mindretals Side.
Der må ikke lægges Hindringer i Vejen for den sydslesvigske Bevægelses fri Udvikling.
Den danske Stat må gøre de alvorligste Forestillinger for at hindre Bosættelse af tyske Flygtninge- 
og Fremmedelementer i Sydslesvig, idet dette udgør en truende Fare for den danske Stats Sikkerhed 
og for den slesvigske Befolknings fremtidige Frihed. Den fuldt udrustede Division af den danske 
Hær, som skal deltage i Besættelsen af Tyskland, bør afløse den britiske Besættelse af Sydslesvig.
Dansk Samling vil en øjeblikkelig Lettelse af det danske Mindretals Kår og en endelig Frigørelse af 
Sydslesvig fra tysk Overhøjhed gennem en efter Forholdene hensigtsmæssig Overgangsordning, der 
fører til en endelig ny Grænsedragning efter Sydslesvigernes egen fri Afgørelse.




