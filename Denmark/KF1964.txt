PÅ DEN PERSONLIGE FRIHEDS GRUND ØNSKER VI AT SIKRE LANDET
EN NY REGERING
SOM KAN SKABE
TRYGHED 
FRIHED 
VELSTAND

GIV DE BORGERLIGE PARTIER FLERTALLET DEN 22. SEPTEMBER. STEM PÅ
DET KONSERVATIVE FOLKEPARTI

DET 
KONSERVATIVE 
FOLKEPARTIS
VALGMANIFEST
BORGERLIG LEDELSE MED
TRYGHED 
FRIHED 
VELSTAND
ELLER SOCIALISTISK LEDELSE

DET 
KONSERVATIVE 
FOLKEPARTI 
VIL VIRKE FOR:
i at styrke freden gennem FN
Danmark må bidrage til at styrke FN's fredsbevarende indsats overalt i verden. NATO-
alliancen er grundlaget for vor fred og frihed. Forsvarets opbygning med moderne 
materiel må fremskyndes i overensstemmelse med forsvarsloven. Vi må positivt bidrage 
til, at ethvert modsætningsforhold imellem NATO-landene bilægges, så alliancens 
krigsforebyggende effektivitet ikke sættes over styr.
Vi har pligt til at yde vort bidrag til en hurtig udvikling af de nye og vanskeligt stillede 
nationer også ved en udbygning af samhandelen med disse lande. Med respekt for vore 
EFTA-forpligtelser må vi undersøge alle muligheder for en friere
vareudveksling imellem Centraleuropa og Danmark, og vi vil bestandig virke	for en 
sammenslutning eller et samarbejde imellem de to vesteuropæiske markedsområder.
2 at sikre økonomisk. fremgang
Vor økonomiske politiks mål er at opmuntre initiativet og arbejdslysten, fremme 
investeringerne, sikre en høj, stabil beskæftigelse, standse inflationen og skabe ligevægt i 
vort betalingsforhold overfor udlandet. Tillid til kronens værdi, den private ejendomsret 
og et vidt råderum for foretagsomhed er de vigtigste forudsætninger herfor. Gennem 
disse midler kan opnås holdbare fremskridt til gavn for alle. Når regningen for 
regeringens fejlslagen
politik skal betales, kan det blive nødvendigt at tage finanspolitiske midler i anvendelse, 
men vi ønsker en løsning, som sikrer stabilitet og økonomisk fremgang på længere sigt.
3 at forenkle skattesystemet
Et nyt forenklet skattesystem må gennemføres ved en omlægning fra skat på indkomst til 
skat på forbrug, så det kan betale sig at arbejde og spare mere. De direkte skatter må 
lettes ved en udvidet proportionalskat og ved ophævelse af sambeskatningen, forhøjelse 
af lønmodtagerfradraget, gennemførelse af et fradrag for medarbejdende hustruer og 
ajourføring af hustrufradraget indtil sambeskatningens virkninger endeligt er bortfaldet. 
Opsparingsfradragene må forbedres og forenkles. Der må tages øget hensyn til familier 
med børn og enlige forsørgere. Ensartet beskatning af kooperativ og privat virksomhed 
må tilvejebringes.
Der skal gives enhver borger ret til at forudbetale skat af den løbende indkomst, så 
skattemæssige virkninger af indkomststigninger ikke afholder nogen fra produktiv 
virksomhed.
Skattefradragsretten skal bevares.
4 at afvikle byggerestriktionerne
Bolig- og byggerestriktionernes gradvise afvikling må påbegyndes efter de retningslinier, 
der er angivet i Det konservative Folkepartis arbejdsgrundlag af november 1963. 
Ejendomsret til egen bolig bør tilstræbes, så ikke blot parcelhusejere, men også lejere kan 
blive ejere af deres eget hjem. Tilsvarende muligheder bør åbnes for indehavere af 
butikker, værksteder og andre erhvervslejemål. Boligopsparing må sidestilles med 
opsparing til investeringsformål. De områder omkring de store byer, hvor byudvikling 
kan finde sted, må udvides, hvorved det også vil være muligt at fremkalde et prisfald på 
byggegrunde.
5 at lempe grundskatterne
Grundstigningsskylden må ophæves, kapitalvindingsafgiften ved salg af privat ejendom 
må afløses af en frigørelsesafgift, som alene opkræves, hvor jord går over fra en 
anvendelse til en anden. Ejendomsskat til staten må fjernes.
6 at modernisere arbejdsmarkedet
Arbejdsmarkedets struktur må moderniseres ved ophævelse af 
organisationsbestemmelser, Jer hindrer borgerne i at virke efter evne og vilje.
Funktionærbegrebet udvides, så flere lønmodtagere kan sikres ved funktionærlovens 
tryghedsbestemmelser.	e
tjenestemandsstanden må ikke lønmæssigt deklasseres.
7 at forenkle administrationen
En reform af vort administrative system er nødvendig. Kommunerne må have større 
rådighed over de indtægter, de opkræver, og statens dækning at kommunale udgifter må 
indskrænkes. Sammenlægning af mindre kommuner må tilskyndes, så flere offentlige 
opgaver
kan lægges direkte ud i kommunerne, hvorved kostbar dobbeltadministration undgås 
S at gennemføre en socialreform
De vigtigste sociale opgaver består i at forbedre forholdene for børneforsorgen, 
åndssvage, kronisk syge, sindslidende, Invalider, scleroseramte, hjælpeløse gamle og 
enlige
Invalidernes kår og boligforhold må forbedres, invalidepensionens sammenhæng med 
folkepensionen må fjernes, og invalidernes lyst til at deltage i erhvervslivet må tilskyndes 
ved de fornødne ændringer i invalidepensionslovgivningen. I overensstemmelse med et 
initiativ, oppositionen har taget i Folketinget, må en videregående socialreform 
gennemføres.
9 at lovfæste landsplanlægning
En lov om landsplanlægning må. angive de vigtigste retningslinier og indbyrdes 
prioritetsorden for de store trafikopgavers løsning, for naturfredning og landskabspleje, 
for byspredning og erhvervscentre. Der må herunder udvises respekt for det kommunale 
selvstyre. Offentlige institutioner må i videst mulig udstrækning flyttes ud i landet.
10 at løse landbrugsproblemerne
Landbrugets strukturproblem må løses ved fjernelse af landbrugspligten for mindre brug, 
indførelse af friere sammenlægningsgrænser og mulighed for samdrift af mere end to 
ejendomme, også når det drejer sig om middelstore brug. Statens forkøbsret afskaffes og 
jordlovsadministrationen forenkles.
De bestående ejendomsskatter på landbrugsjord må afvikles. Der bør gennemføre en 
forbedret kornordning. Ved gennemførelse af Fællesmarkedets landbrugsplaner må der 
ydes dansk landbrugseksport en støtte, som kan sikre eksporten af landbrugsvarer.
il at forbedre undervisningsvæsenet
Vort undervisningsvæsen må forbedres. Folkeskolens 8. skoleår bør gøres obligatorisk. 
Kristendomsundervisningen må styrkes.
Uddannelsesfondens målsætning må klargøres, så de unge kender deres vilkår. 
Hovedvægten må lægges på rentefri lån, der skal kunne ydes uden hensyn til forældrenes 
indkomst. Afdragene skal være skattefri. Hvor den unge selv eller hans forældre betaler 
en betragtelig del af uddannelsesudgifterne, skal der ydes fradrag i skatten.
Videnskab og forskning er en forudsætning for den rigtige anvendelse af såvel offentlige 
som private investeringsudgifter. En række særlige forskningsopgaver bør søges løst på 
nordisk basis.
Borgerlig eller socialistisk ledelse


Valget den 22. september vil afgøre om de borgerlige eller de socialistiske partier skat 
lede de kommende års udvikling i Danmark. Faren for et socialistisk flertal er større end 
nogensinde. De socialistiske partier mangler kun et enkelt mandat.
Et bo flertal vil udløse nye kræfter, så det frie initiativs og deri private ejendomsrets 
principper kan nyttiggøre den moderne tids rige muligheder.
Et solistisk flertal betyder flere statsindgreb, mindre frihed, yderligere inflation og nye 
indskrænkninger i ejendomsretten.
Ved' folkeafstemningen i fjor forsvarede borgerne med positivt resultat de samme 
rettigheder, som står på spil den 22. september i år. Det konservative Folkeparti opfordrer 
vælgerne til at styrke de borgerlige kræfter og afværge den socialistiske fare.
De gode tider i Europa præger også forholdene i Danmark. Som alle andre 
vesteuropæiske lande har vort land opnået fuld beskæftigelse. Danmark har i kraft af sin 
befolknings flid og dygtighed alle muligheder for økonomisk fremgang, velstand og 
tryghed,
Dårlig administration
Men regeringen har ikke formået at udnytte de gunstige! muligheder. Måned for måned 
er der købt for hundreder af millioner kroner mere ; udlandet, ensi c'er har været råd ti . 
Gennem en kraftig forøgelse af Danmarks gæld er der trukket store veksler på den 
ungdom, der skal forme fremtiden. Regeringen har levet på lån. Renten er den højeste i 
Europa. Siden 1953 er kronens værdi forringet med en tredjedel. Inflationen har været 
stærkere i vort land end hos de fleste af vore konkurrenter og naboer. Alt for mange 
penge opsluges af en hastigt voksende offentlig forvaltning. Regeringen administrerer for 
dårligt. 11 års socialdemokratisk styre har efterladt en række uløste problemer, Der er et 
stærkt behov for en arbejdsmarkedsreform, en skattereform, en boligreform, en 
landbrugsreform, en administrativ reform og en socialreform. Regeringen har skubbet 
problemerne fra sig.
DET 
KONSERVATIVE 
FOLKEPARTIS 
VALGMANI FEST
PÅ DEN PERSONLIGE FRIHEDS GR
EN NY RE
SOM KA
GIV DE BORGERLIGE PARTIER FLERTA
DET KONSERVAT

