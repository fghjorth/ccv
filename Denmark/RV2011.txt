Vi lytter.Også til økonomer.Vi vil gennemføre reformer, der genopbygger økonomien.Vi vil sikre en bedre hjælp til dem, der bliver arbejdsløse.Vi vil sænke skatten på arbejde og øge skatten på forurening.Vi vil tage ansvar for økonomien.Genopret økonomien med reformerRadikale Venstre ønsker at skabe en stærk økonomi gennem reformer, som sikrer den fremtidige velfærd.Derfor har vi lanceret en økonomisk 2020-plan, der viser, hvordan de offentlige underskud og øget statsgæld kan vendes til overskud. Overskud, som kan anvendes til at investere i bedre uddannelser, mere forskning og en stærk indsats over for de svage i samfundet.Vi kalder vores plan for TAG ANSVAR 2020. Der er nemlig brug for, at der tages ansvar for økonomiske reformer. Der er brug for økonomisk ansvarlighed.For Radikale Venstre er der ingen tabuer i arbejdet med at rydde op i økonomien. Alternativet til at gennemføre de nødvendige reformer er at skære ned i bevillingerne til skoler, sygehuse og ældreomsorg.Derfor foreslår Radikale Venstre de selv samme reformer, som økonomer og kommissioner har foreslået: Den radikale 2020-plan rummer bl.a. aftalen om begrænsning af efterlønnen, som Radikale Venstre indgik i foråret med en række andre partier, fastholdelse af dagpengeperioden på to år, en omlægning af skatten og en styrket beskæftigelsesindsats. Det vil bringe balance i budgetterne og sikre den nødvendige arbejdskraft. Skatten skal omlæggesRadikale Venstre ønsker en skat, der virker. Radikale Venstre vil sætte skatten ned på arbejde og sætte skatten op på forurening og usunde fødevarer, fordi det gør Danmark grønnere, stærkere og sundere.Stærkere, fordi flere mennesker vil yde en ekstra indsats på arbejdsmarkedet, når skatten på arbejde bliver lavere. Vi vil mindske skatten på arbejde for alle – og særligt for personer med lave indkomster og med almindelige jobs. Dermed skaffer vi flere medarbejdere og flere personaletimer til at sikre, at der også i fremtiden vil være en god offentlig service og virksomheder, som bidrager til, at økonomien vokser.Grønnere, fordi der bliver bedre økonomi i grønne valg for både familierne og virksomhederne, og fordi Radikale Venstre vil hæve de grønne afgifter. Samtidig øger vi klimainvesteringerne både nationalt og globalt.Sundere, fordi danskerne får en tilskyndelse til at spise sundere og træffe sunde valg. Radikale Venstre vil øge de danske afgifter på alkohol, tobak, fedt og sukkerholdige fødevarer.Radikale Venstre vil beskatte det, vi har for meget af, nemlig sundhedsskadeligt forbrug og forurening. Og Radikale Venstre vil mindske skatten på det, vi har brug for, nemlig mere arbejdskraft.Radikale Venstre vil lette skatten på arbejde for alle. Det vil øge beskæftigelsen betragteligt, fordi mange vil arbejde mere. Finansieringen skal ske gennem flere grønne afgifter for private og erhverv og ved bl.a. at reducere rentefradraget for de rigeste husejere, som spekulerer i skattereglerne.Radikale Venstres skattereform vil øge beskæftigelsen med ca. 10.000 personer. Efterlønsaftalen skal fastholdesDet har længe været en mærkesag for Radikale Venstre at reformere efterlønnen, så raske mennesker kan forblive længere på arbejdsmarkedet. Ordningen er dyr og anvendes af mange med et helt normalt helbred. Langt de fleste, der går på efterløn, kommer fra et job, og har et helbred, der svarer til andre på arbejdsmarkedet.Radikale Venstre indgik i maj 2011 en aftale om en tilbagetrækningsreform, som begrænser efterlønsperioden til 3 år og i højere grad målretter ordningen til personer med små pensioner.Aftalen giver et markant bidrag til den slunkne statskasse, og sikrer den arbejdskraft, som der bliver mangel på i de kommende år, hvor arbejdsstyrken skrumper. I de kommende år går mange medarbejdere på pension, og der er kun få unge til at tage over. Den nuværende arbejdsløshed bliver afløst af mangel på arbejdskraft. Det er politikernes opgave at hindre, at dette sker. Mangel på arbejdskraft vil betyde, at der mangler sygeplejersker på sygehusene, lærere i skolerne og medarbejdere i de private virksomheder, som skaber vækst i Danmark.Radikale Venstre står fast på, at efterlønsaftalen skal gennemføres efter næste valg.Stærkere indsats over for ledigeRadikale Venstre vil intensivere indsatsen for at få den ledige i arbejde. Den ledige skal have relevante aktiveringstilbud langt tidligere end i dag, og der skal være et langt mere personligt fokus, når jobcentrene hjælper den ledige med at komme i arbejde. Vi vil fjerne bureaukrati og indviklede regler, og indsatsen skal tage udgangspunkt i den ledige, og det der kan hjælpe den ledige i arbejde.Vi stoler.Også på udlændinge.Vi skal kunne tiltrække og fastholde udenlandsk arbejdskraft.Vi vil kæmpe for danskeres ret til at bo i Danmark, også når de er gift med en udlænding.Vi vil give asylansøgere og deres børn ret til en ordentlig bolig, uddannelse og mulighed for at arbejde.Vi ønsker en værdig udlændingepolitik.Radikale Venstre vil give danskere ret til at bo i deres eget land – også når de er gift med en udlænding.Radikale Venstre vil sikre asylansøgere en ordentlig behandling, mens de venter på, at sagen bliver afgjort. Og vi vil sikre rimelige vilkår for de flygtninge, der får asyl og skal begynde et nyt liv i Danmark.Radikale Venstre vil give virksomheder bedre mulighed for at tiltrække og fastholde medarbejdere fra udlandet.For os begynder vellykket integration med gensidig respekt, danskundervisning og deltagelse i samfundslivet – ikke med lukkede grænsebomme.Radikale Venstre ønsker kort sagt en værdig udlændingepolitik – og en integrationspolitik baseret på respekt og samarbejde.Ja til kærlighed – nej til pointsystemerRadikale Venstre vil give danskere ret til at bo i deres eget land – også når de er gift med en udlænding. Derfor er Radikale Venstre imod både pointsystemer, 24-års-reglen og tilknytningskravet.Radikale Venstre mener ikke, at kærlighed kan nyttevurderes. Derfor kæmper Radikale Venstre imod alle pointsystemer, når det handler om retten til at leve sammen som familie. Ægtepar, der kan forsørge sig selv og har en passende bolig, skal have lov til at bo sammen i Danmark.Radikale Venstre tror på gode integrationstiltag – ikke på urimelige regler, der lukker folk ude på forhånd. Derfor vil Radikale Venstre sikre, at udenlandske ægtefæller kan komme hurtigere i gang med danskundervisning.En asylpolitik vi kan stå vedRadikale Venstre vil give beskyttelse til mennesker, der flygter fra krig og forfølgelse. Vi vil sikre asylansøgere værdige forhold, mens de venter på at få deres sag afgjort.Derfor mener Radikale Venstre, at asylansøgere skal have ret til danskundervisning og mulighed for at uddanne sig og arbejde uden for asylcentrene. Når mennesker holdes i gang, mens de venter, kan de bedre komme videre med deres liv efterfølgende – om det så er i Danmark eller ej.Radikale Venstre vil også sikre ordentlige betingelser for de flygtninge, der får asyl i Danmark og skal begynde et nyt liv her. Derfor vil vi eksempelvis afskaffe starthjælpen, fordi den først og fremmest skaber mere fattigdom og modvirker integration for både voksne og børn.Bedre adgang til kvalificerede medarbejdereRadikale Venstre vil give virksomheder i Danmark bedre muligheder for at tiltrække og fastholde dygtige medarbejdere fra udlandet. Fordi det er afgørende for Danmarks vækst og velstand.Radikale Venstre vil forenkle reglerne for arbejdstilladelse og omlægge forskerskatten, så internationale eksperter ikke brandbeskattes, når de kommer hertil for at arbejde i en kortere periode. Og så skal de selvfølgelig kunne tage familien med.Radikale Venstre vil hjælpe virksomheder med at opsøge veluddannede udlændinge – både ved at bruge de danske ambassader i udlandet og ved at støtte globale jobpatruljer, som kan bistå med at finde den arbejdskraft, der ikke kan findes i Danmark. Integration er vejen fremRadikale Venstre ønsker et samfund, hvor der er plads til forskellighed. Hvor alle har lige muligheder for at komme i arbejde, for at tage en uddannelse, og for at opnå respekt i samfundet.Radikale Venstre forventer, at mennesker, der vælger at bosætte sig i Danmark, også vælger det danske samfund til – og vi stoler på, at de har meget at bidrage med.Der er vigtige udfordringer på integrationsområdet, som skal løses – ikke mindst efter 10 års fejlslagen politik under VK-regeringen og med Dansk Folkeparti som støtteparti. De opgaver skal vi løse i fællesskab.Radikale Venstre vil sætte ind med flere lektiecafeer, fritidstilbud og jobcentre – specielt i de belastede boligområder. Det skal sikre de unge muligheden for at opbyge sunde netværk, opbakning til at holde fast i uddannelsen, og rådgivning til at komme i gang på arbejdsmarkedet.Vi tror.Også på lærerne.Vi vil give lærerne mere tid til undervisning.Vi vil sikre lærerne løbende efteruddannelse.Vi vil sikre moderne rammer på vores skoler.Vi har tillid til lærerne, som underviser vores børn.Radikale Venstre tror på uddannelse. Uddannelse er nøglen til vækst, velstand og velfærd. Derfor afviser Radikale Venstre alle besparelser på uddannelse, og derfor investerer vi endnu mere i skoler, uddannelse og forskning.Vores skoleRadikale Venstre vil investere i en folkeskole, der er for alle. Ingen må forlade folkeskolen uden basale færdigheder som at læse, skrive og regne. Men vi vil ikke begrænse os til det, som er let at måle. Derfor fastholder Radikale Venstre, at folkeskolen også skal uddanne engagerede demokratiske borgere.Radikale Venstre vil give folkeskolen sin egen ”grundlov”, så folkeskolen kan arbejde uden utidig indblanding fra Christiansborg. Effektiv undervisning tager udgangspunkt i de elever, som skal undervises. Derfor skal hverken læseplanen eller testene skrives af politikerne på Christiansborg. Elever, forældre og lærere skal have medejerskab til skolen. Det skal være ”vores skole”.Radikale Venstre ønsker, at lærerens tid og kræfter skal bruges på undervisning. Lærerne og lærernes faglighed er skolens vigtigste ressource. Eleverne bliver bedre af mere og bedre undervisning – ikke af at deres lærere udfylder rapporter.Radikale Venstre vil investere i moderne skoler. IT skal være en naturlig del af hverdagen i folkeskolen, fordi fremtiden er digital. Radikale Venstre ønsker fastsat et mål om, at alle lærere skal besidde basale digitale færdigheder. Kun 50 % af danske lærere har taget det digitale kørekort.Radikale Venstre har fremsat et forslag til reform af den danske folkeskole, hvor vi afsætter 1,5 mia. kr. om året.Alle elever fortjener en veluddannet lærerRadikale Venstre har tillid til den uddannede lærer. Lærernes kvalifikationer er altafgørende for undervisningens kvalitet. Derfor vil Radikale Venstre sikre, at alle lærere i folkeskolen er læreruddannede og give alle lærere ret – og pligt – til efteruddannelse.Radikale Venstre vil sikre, at lærere kun underviser i fag, de er uddannet i. I dag møder mange danske elever lærere, som slet ikke har en læreruddannelse – eller som har linjefagsuddannelse i helt andre fag end det, de underviser i. Det skader kvaliteten i folkeskolen.Radikale Venstre vil investere massivt i efteruddannelse, så lærerne har mulighed for at opnå de kvalifikationer, som er nødvendige. Vi afsætter 500 mio. kr. årligt til efteruddannelse af lærerne. Og vi vil også sikre, at der er råd til dækning af vikarudgifter.Nej til besparelser på uddannelse og forskningRadikale Venstre vil investere i bedre uddannelser og mere forskning. Vi er imod regeringens nedskæringer af forskningsmidlerne og besparelser på uddannelsesområdet.Radikale Venstre vil ikke skære i SU’en for at finansiere en folkeskolereform. Vi har bedre reformforslag. Og vi har faktisk råd til at afsætte 1,5 mia. kr. til folkeskolen om året – uden at skære i SU’en.Radikale Venstre vil investere en mia. kr. årligt i forskning og uddannelse. Det har vi råd til, fordi vi er parat til at gennemføre de nødvendige reformer. I VKOs ”Genopretningsplan” løber den samlede besparelse på uddannelse og forskning op i 5,5 mia. kr. Begrundelsen er den økonomiske krise. Men at spare på uddannelse og forskning er både dyrt og dumt. Særligt i en krisetid. Vejen til fornyet vækst brolægges med viden, innovation og nye patenter. Det kræver investeringer – ikke besparelser.2